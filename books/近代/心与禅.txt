《心与禅》




代序一 怀李叔同先生


丰子恺


距今二十九年前，我十七岁的时候，最初在杭州的浙江省立第一师范学校里见到李叔同先生，即后来的弘一法师。那时我是预科生，他是我们的音乐教师。我们上他的音乐课时，有一种特殊的感觉：严肃。摇过预备铃，我们走向音乐教室，推进门去，先吃一惊：李先生早已端坐在讲台上。以为先生总要迟到而嘴里随便唱着、喊着或笑着、骂着而推进门去的同学，吃惊更是不小。他们的唱声、喊声、笑声、骂声以门槛为界限而忽然消灭。接着是低着头，红着脸，去端坐在自己的位子里。端坐在自己的位子里偷偷地仰起头来看看，看见李先生的高高的瘦削的上半身穿着整洁的黑布马褂，露出在讲桌上，宽广得可以走马的前额，细长的凤眼，隆正的鼻梁，形成威严的表情。扁平而阔的嘴唇两端常有深窝，显示和蔼的表情。这副相貌，用温而厉三个字来描写，大概差不多了。讲桌上放着点名簿、讲义，以及他的教课笔记簿、粉笔。钢琴衣解开着，琴盖开着，谱表摆着，琴头上又放着一只时表，闪闪的金光直射到我们的眼中。黑板（是上下两块可以推动的）上早已清楚地写好本课内所应写的东西（两块都写好，上块盖着下块，用下块时把上块推开）。在这样布置的讲台上，李先生端坐着。坐到上课铃响出（后来我们知道他这脾气，上音乐课必早到。故上课铃响时，同学早已到齐），他站起身来，深深地一鞠躬，课就开始了。这样地上课，空气严肃得很。


有一个人上音乐课时不唱歌而看别的书，有一个人上音乐时吐痰在地板上，以为李先生不看见的，其实他都知道。但他不立刻责备，等到下课后，他用很轻而严肃的声音郑重地说：某某等一等出去。于是这位某某同学只得站着。等到别的同学都出去了，他又用轻而严肃的声音向这某某同学和气地说：下次上课时不要看别的书。或者：下次痰不要吐在地板上。说过之后他微微一鞠躬，表示你出去罢。出来的人大都脸上发红。又有一次下音乐课，最后出去的人无心把门一拉，碰得太重，发出很大的声音。他走了数十步之后，李先生走出门来，满面和气地叫他转来。等他到了，李先生又叫他进教室来。进了教室，李先生用很轻而严肃的声音向他和气地说：下次走出教室，轻轻地关门。就对他一鞠躬，送他出门，自己轻轻地把门关了。最不易忘却的，是有一次上弹琴课的时候。我们是师范生，每人都要学弹琴，全校有五六十架风琴及两架钢琴。风琴每室两架，给学生练习用；钢琴一架放在唱歌教室里，一架放在弹琴教室里。上弹琴课时，十数人为一组，环立在琴旁，看李先生范奏。有一次正在范奏的时候，有一个同学放一个屁，没有声音，却是很臭。钢琴及李先生十数同学全部沉浸在亚莫尼亚气体中。同学大都掩鼻或发出讨厌的声音。李先生眉头一皱，管自弹琴（我想他一定屏息着）。弹到后来，亚莫尼亚气散光了，他的眉头方才舒展。教完以后，下课铃响了。李先生立起来一鞠躬，表示散课。散课以后，同学还未出门，李先生又郑重地宣告：大家等一等去，还有一句话。大家又肃立了。李先生又用很轻而严肃的声音和气地说：以后放屁，到门外去，不要放在室内。接着又一鞠躬，表示叫我们出去。同学都忍着笑，一出门来，大家快跑，跑到远处去大笑一顿。


李先生用这样的态度来教我们音乐，因此我们上音乐课时，觉得比上其他一切课更严肃。同时对于音乐教师李叔同先生，比对其他教师更敬仰。那时的学校，首重的是所谓英、国、算，即英文、国文和算学。在别的学校里，这三门功课的教师最有权威；而在我们这师范学校里，音乐教师最有权威，因为他是李叔同先生的原故。


李叔同先生为什么能有这种权威呢？不仅为了他学问好，不仅为了他音乐好，主要的还是为了他态度认真。李先生一生的最大特点是认真。他对于一件事，不做则已，要做就非做得彻底不可。


他出身于富裕之家，他的父亲是天津有名的银行家。他是第五位姨太太所生。他父亲生他时，年已七十二岁。他坠地后就遭父丧，又逢家庭之变，青年时就陪了他的生母南迁上海。在上海南洋公学读书奉母时，他是一个翩翩公子。当时上海文坛有著名的沪学会，李先生应沪学会征文，名字屡列第一。从此他就为沪上名人所器重，而交游日广，终以才子驰名于当时的上海。所以后来他母亲死了，他赴日本留学的时候，作一首《金缕曲》，词曰：披发佯狂走。莽中原，暮鸦啼彻，几株衰柳。破碎河山谁收拾？零落西风依旧。便惹得离人消瘦。行矣临流重太息，说相思刻骨双红豆。愁黯黯，浓于酒。漾情不断淞波溜。恨年年絮飘萍泊，遮难回首。二十文章惊海内，毕竟空谈何有！听匣底苍龙狂吼。长夜西风眠不得，度群生那惜心肝剖。是祖国，忍孤负？读这首词，可想见他当时豪气满胸，爱国热情炽盛。他出家时把过去的照片统统送我，我曾在照片中看见过当时在上海的他：丝绒碗帽，正中缀一方白玉，曲襟背心，花缎袍子，后面挂着胖辫子，底下缎带扎脚管，双梁厚底鞋子，头抬得很高，英俊之气，流露于眉目间。真是当时上海一等的翩翩公子。这是最初表示他的特性：凡事认真。他立意要做翩翩公子，就彻底地做一个翩翩公子。


后来他到日本，看见明治维新的文化，就渴慕西洋文明。他立刻放弃了翩翩公子的态度，改做一个留学生。他入东京美术学校，同时又入音乐学校。这些学校都是模仿西洋的，所教的都是西洋画和西洋音乐。李先生在南洋公学时英文学得很好；到了日本，就买了许多西洋文学书。他出家时曾送我一部残缺的原本《莎士比亚全集》，他对我说：这书我从前细读过，有许多笔记在上面，虽然不全，也是纪念物。由此可想见他在日本时，对于西洋艺术全面进攻，绘画、音乐、文学、戏剧都研究。后来他在日本创办春柳剧社，纠集留学同志，并演当时西洋著名的悲剧《茶花女》（小仲马著）。他自己把腰束小，扮作茶花女，粉墨登场。这照片，他出家时也送给我，一向归我保藏；直到抗战时为兵火所毁。现在我还记得这照片：卷发，白的上衣，白的长裙拖着地面，腰身小到一把，两手举起托着后头，头向右歪侧，眉峰紧蹙，眼波斜睇，正是茶花女自伤命薄的神情。另外还有许多演剧的照片，不可胜记。这春柳剧社后来迁回中国，李先生就脱出，由另一班人去办，便是中国最初的话剧社。由此可以想见，李先生在日本时，是彻头彻尾的一个留学生。我见过他当时的照片：高帽子、硬领、硬袖、燕尾服、史的克、尖头皮鞋，加之长身、高鼻，没有脚的眼镜夹在鼻梁上，竟活像一个西洋人。这是第二次表示他的特性：凡事认真。学一样，像一样。要做留学生，就彻底地做一个留学生。


他回国后，在上海太平洋报社当编辑。不久，就被南京高等师范请去教图画、音乐。后来又应杭州师范之聘，同时兼任两个学校的课，每月中半个月住南京，半个月住杭州。两校都请助教，他不在时由助教代课。我就是杭州师范的学生。这时候，李先生已由留学生变为教师。这一变，变得真彻底：漂亮的洋装不穿了，却换上灰色粗布袍子、黑布马褂、布底鞋子。金丝边眼镜也换了黑的钢丝边眼镜。他是一个修养很深的美术家，所以对于仪表很讲究。虽然布衣，却很称身，常常整洁。他穿布衣，全无穷相，而另具一种朴素的美。你可想见，他是扮过茶花女的，身材生得非常窈窕。穿了布衣，仍是一个美男子。淡妆浓抹总相宜，这诗句原是描写西子的，但拿来形容我们的李先生的仪表，也很适用。今人侈谈生活艺术化，大都好奇立异，非艺术的。李先生的服装，才真可称为生活的艺术化。他一时代的服装，表出着一时代的思想与生活。各时代的思想与生活判然不同，各时代的服装也判然不同。布衣布鞋的李先生，与洋装时代的李先生、曲襟背心时代的李先生，判若三人。这是第三次表示他的特性：认真。


我二年级时，图画归李先生教。他教我们木炭石膏模型写生。同学一向描惯临画，起初无从着手。四十余人中，竟没有一个人描得像样的。后来他范画给我们看。画毕把范画揭在黑板上。同学们大都看着黑板临攀。只有我和少数同学，依他的方法从石膏模型写生。我对于写生，从这时候开始发生兴味。我到此时，恍然大悟：那些粉本原是别人看了实物而写生出来的。我们也应该直接从实物写生入手，何必临摹他人，依样画葫庐呢？于是我的画进步起来。此后李先生与我接近的机会更多。因为我常去请他教画，又教日本文，以后的李先生的生活，我所知道的较为详细。他本来常读性理的书，后来忽然信了道教，案头常常放着道藏。那时我还是一个毛头青年，谈不到宗教。李先生除绘事外，并不对我谈道。但我发见他的生活日渐收敛起来，仿佛一个人就要动身赴远方时的模样。他常把自己不用的东西送给我。他的朋友日本画家大野隆德、河合新藏、三宅克己等到西湖来写生时，他带了我去请他们吃一次饭，以后就把这些日本人交给我，叫我引导他们（我当时已能讲普通应酬的日本话）。他自己就关起房门来研究道学。有一天，他决定入大慈山去断食，我有课事，不能陪去，由校工闻玉陪去。数日之后，我去望他。见他躺在床上，面容消瘦，但精神很好，对我讲话，同平时差不多。他断食共十七日，由闻玉扶起来，摄一个影，影片上端由闻玉题字：李息翁先生断食后之像，侍子闻玉题。这照片后来制成明信片分送朋友。像的下面用铅字排印着：某年月日，入大慈山断食十七日，身心灵化，欢乐康强欣欣道人记。李先生这时候已由教师一变而为道人了。


学道就断食十七日，也是他凡事认真的表示。


但他学道的时候很短。断食以后，不久他就学佛。他自己对我说，他的学佛是受马一浮先生指示的。出家前数日，他同我到西湖玉泉去看一位程中和先生。这程先生原来是当军人的，现在退伍，住在玉泉，正想出家为僧。李先生同他谈得很久。此后不久，我陪大野隆德到玉泉去投宿，看见一个和尚坐着，正是这位程先生。我想称他程先生，觉得不合。想称他法师，又不知道他的法名（后来知道是弘伞）。一时周章得很。我回去对李先生讲了，李先生告诉我，他不久也要出家为僧，就做弘伞的师弟。我愕然不知所对。过了几天，他果然辞职，要去出家。出家的前晚，他叫我和同学叶天瑞、李增庸三人到他的房间里，把房间里所有的东西送给我们三人。第二天，我们三人送他到虎跑。我们回来分得了他的遗产，再去望他时，他已光着头皮，穿着僧衣，俨然一位清癯的法师了。我从此改口，称他为法师。法师的僧腊二十四年。这二十四年中，我颠沛流离，他一贯到底，而且修行功夫愈进愈深。当初修净土宗，后来又修律宗。律宗是讲究戒律的，一举一动，都有规律，严肃认真之极。这是佛门中最难修的一宗。数百年来，传统断绝，直到弘一法师方才复兴，所以佛门中称他为重兴南山律宗第十一代祖师。他的生活非常认真。举一例说：有一次我寄一卷宣纸去，请弘一法师写佛号。宣纸多了些，他就来信问我，余多的宣纸如何处置？又有一次，我寄回件邮票去，多了几分。他把多的几分寄还我。以后我寄纸或邮票，就预先声明：余多的送与法师。有一次他到我家。我请他藤椅子里坐。他把藤椅子轻轻摇动，然后慢慢地坐下去。起先我不敢问。后来看他每次都如此，我就启问。法师回答我说：这椅子里头，两根藤之间，也许有小虫伏着。突然坐下去，要把它们压死，所以先摇动一下，慢慢地坐下去，好让它们走避。读者听到这话，也许要笑。但这正是做人极度认真的表示。


如上所述，弘一法师由翩翩公子一变而为留学生，又变而为教师，三变而为道人，四变而为和尚。每做一种人，都做得十分像样。好比全能的优伶：起青衣像个青衣，起老生像个老生，起大面又像个大面都是认真的原故。


现在弘一法师在福建泉州圆寂了。噩耗传到贵州遵义的时候，我正在束装，将迁居重庆。我发愿到重庆后替法师画像一百帧，分送各地信善，刻石供养。现在画像已经如愿了。我和李先生在世间的师弟尘缘已经结束，然而他的遗训认真永远铭刻在我心头。




代序二 以出世的精神，做入世的事业


朱光潜


弘一法师是我国当代我所最景仰的一位高士。一九三二年，我在浙江上虞白马湖春晖中学当教员时，有一次弘一法师曾到白马湖访问在春晖中学里的一些他的好友，如经子渊、夏丏尊和丰子恺。我是丰子恺的好友，因而和弘一法师有一面之缘。他的清风亮节使我一见倾心，但不敢向他说一句话。他的佛法和文艺方面的造诣，我大半从子恺那里知道的。子恺转送给我不少的弘一法师练字的墨迹，其中有一幅是《大方广佛华严经》中的一段偈文，后来我任教北京大学时，萧斋斗室里悬挂的就是法师书写的这段偈文，一方面表示我对法师的景仰，同时也作为我的座右铭。时过境迁，这些纪念品都荡然无存了。


我在北平大学任教时，校长是李麟玉，常有往来，我才知道弘一法师在家时名叫李叔同，就是李校长的叔父。李氏本是河北望族，祖辈曾在清朝做过大官。从此我才知道弘一法师原是名门子弟，结合到我见过的弘一法师在日本留学时代的一些化装演剧的照片和听到过的乐曲和歌唱的录音，都有年少翩翩的风度，我才想到弘一法师少年时有一度是红尘中人，后来出家是看破红尘的。


弘一法师是一九四二年在福建逝世的，一位泉州朋友曾来信告诉我，弘一法师逝世时神智很清楚，提笔在片纸上写"悲欣交集"四个字便转入涅盘了。我因此想到红尘中人看破红尘而达到"悲欣交集"即功德圆满，是弘一法师生平的三部曲。我也因此看到弘一法师虽是看破红尘，却绝对不是悲观厌世。


我自己在少年时代曾提出"以出世精神做入世事业"作为自己的人生理想，这个理想的形成当然不止一个原因，弘一法师替我写的《华严经》对我也是一种启发。佛终生说法，都是为救济众生，他正是以出世精神做入世事业的。人世事业在分工制下可以有多种，弘一法师从文化思想这个根本上着眼。他持律那样谨严，一生清风亮节会永远严顽立懦，为民族精神文化树立了丰碑。




卷一 前尘梦影


艺术谈（一）


科学与艺术之关系


英儒斯宾塞曰："文学美术者，文明之花。"又曰："理学者，手艺之侍女，美术之基础。"可见艺术发达之国，无不根据于科学之发达。科学不发达，艺术未有能发达者也。学科中如理科图画，最宜注重。发展新知识、新技能、新事业，罔不根据于是。是知艺术一部，乃表现人类性灵意识之活泼，照对科学而进行者也。


美术、工艺之界说


美术、工艺，二者不可并为一谈。美术者，工艺智识所变幻，妙思所结构，而能令人起一种之美感者也。工艺则注意于实科而已。然究其起点，无不注重于画图。即以美术学校论，以预备画图入手，而雕刻图案、金工铸造各大科中，亦仍注重此木炭、毛笔、用器等画。惟图画之注意，一在应用，一在高尚。故工艺之目的，在实技；美术之志趣，在精神。


摘绵


摘绵制法，先画一图，不拘花草鸟兽，用色绢剪成小方块，折之以角，层层折叠。如叠花则折长角，鸟羽或用圆角，或用长短角。花梗则用绕绒铜丝。鸟足亦如此。总之，能设色图画者，学习较易。用法或作横挂、屏风、堂幅、照架等类，或堆于绢质花瓶、花篮上，突出如生，色样鲜艳，颇有名贵气。然非善于图画者不辨。女子美术学校盛行之。


堆绢


堆绢一科，日本称为押绘。先画简笔花鸟于纸，将纸剪下，如式再剪厚纸，以新白棉花堆砌其上。乃用白绢糊之，施以彩色，则堆起如生。（山水人物皆可）然后，或贴于精致木板，或装镜架。日本女子美术学校中，多制此类，为高品盛饰，其实乃传自我国耳！


袋物


西国小学手工中，袋物一科，极为注重。日本职业女学，亦以此种为一大科，女子依为生计。中分洋纸制、绸布制、皮革制、蒲草编制、藤皮制、麦梗制、竹丝制。色样不一，各适其用。我国旧时女子研究囊类，有所谓发绿袋，前榴后柿等名目，功夫非不精细。惜绘图不精，形式谬误，劳而寡用，故成废弃。此亟当取法改良耳。


西洋通行各式革囊，如大小洋夹、携囊、书包、票夹等，日本仿造，有用似革纸、或布绸类代之，妙法也，亦省钱也。法：用硬衬衬于内，用绸或布或纸糊于外而缝纫之，坚牢虽不如革，而式靡不同。日本如此改造，实因取便于女子之工作，制造既易，出品即多，所以西洋革囊，不能流入日本。我国女工，苟仿行之，亦杜漏卮之一端哉！


绵细工


此种系用铁丝作骨，绵花为肉，包以绵纸，附以羽毛，制成鸟兽草虫之类，小者为儿童玩物，大者如生物立体相同，为小学校教授模型之用。


厚纸细工


此种以西洋厚纸，切成单片，五洲人种、鸟兽雏形，骨格可以装卸，施以彩色。后面印明该物之状态、生理、性质大略以供小学博物科教授所用。


刺绣


我国刺绣之所以居于劣败之地，其原因有三：（一）习绣者不习画图，故不知若者为章法之美，若者为章法之劣。昧然从事，不加审择。此其一；（二）习绣者不知染丝、染线之法。我国染色丝线，种类不多，于是欲需何色，往往难求。乃妄以他色代之，遂觉于理不合。此其二；（三）不知普通光学。于是阴阳反侧，光线不能辨别，无论圆柱、椭圆、浑圆等物，往往无向背明晦之差，阴阳浅深之别。一望平坦，无半点生活气。此其三。今欲挽救其弊，在使习绣者必习各种图画。知光线最宜辨别，如法施用。若用缺色，用颜料设法自调自染，自不难达绝妙地步。至于绣工，但求像生，似不必再求过于工细。如古时绣件，作者太觉沉闷，且于生理大有妨碍，似可不必学步。观东西洋绣法，不过留意于以上三者，已觉焕然生色矣。


穿纱


西洋穿纱，犹中国刺纱（俗名触纱），而一变其法也。法：用白纱一方，以囊针（囊针及白纱，洋行均有之），穿色绒线，刺花于纱上，不拘何种图案，均可依画穿花。如制女鞋、儿帽、床帷、帐颜、镜片、画轴、台毡等，花纹均堆起如生。


火画


火烙画，其法最古。法用细铁针，握手处装以泥团，防其传热。其针在炉中炙红，画于竹木或石上，则焦痕斑斓可观。日本用酒精灯。钢针连于皮管，皮管连于皮球。一面将针烧红，一面将皮球挤出空气。俟皮管、皮球热后，钢笔传热不退。握笔作画，用可长久，不必屡屡更其笔也。今用竹箸式之铁针十余只，装以木柄，烧于炉中，互相更换，亦火画简便之法也。


木炭画


以焦木炭一条（日本东京小川熊野屋发卖），临画肖像及各种标本。其法但抚取大意，摹拟格式，不求精工。此画前预备功夫不可少也。如画一人，骨格之高低，面部之正侧，及肌肉之正反，以木炭之浓淡而显出之，于此最为注意。故近视之，则见错乱无规，远望之，则觉深淡得神。故美术学校之木炭画甚为重要也。


该图画室系圆形，中立一人（或坐或立，各种姿势皆可，亦不拘人物、鸟兽），学生皆环坐，画桌用三足架，仅可安放尺幅，以便临抚。如画人面，各就学生一方面观察临写。故一堂学生所绘人面，正反斜侧，各个不同。


油画


用彩色油漆与松节油调和，使之深浅浓淡，各得其宜。或画于漆板，或画于漆布，或画于漆纸，皆可。先将白油漆作地，待其干后，再以彩色涂之。或用几种色者，挨次堆砌，视其深浅合宜为最佳。惟画图基础，方能出色。


油画分二种：一写意法，一工致法。学者当从工致法入手，及纯熟之后，然后画写意法。（油漆，日本小川町熊野屋发卖，每小匣洋二元，上海外国书坊亦有之，惟其价目甚贵，不易购买。）


关于图画之研究


小学之画，应以铅笔为主，毛笔作辅助而已。其理由：


（一）笔端坚固，描写最易。


（二）一线描坏，易于从旁改正。


（三）消除失笔之便易。


（四）附属品简单。


（五）便于联络用器画及手工之作图。


（六）便于理化笔记及作文之关系（东西各国，近有以画图作文题者。文中之意，即画中之象也。或一题作毕后，即以题中之意画于后也）。


（七）便于实物写生（东西各国之写生画，其课堂长方形，学生环坐四周。中置一桌，桌上置实物。各生所画者各不同，因实物有高低左右之别也）。


（八）便于校外教授时记录（教师每率群生，至校外荒野之地。见植物，即使各生观察详细。呼口令排成扇形，各出铅笔以摹之也）。


（九）与垩笔类似，便于摹仿（垩笔即粉笔）。


图画之种类


（一）随意画；


（二）临画；


（三）写生画；


（四）速写画；


（五）记忆画；


（六）默写画；


（七）图案画；


（八）自由画；


（九）补笔画：


（十）订正画；


（十一）透写画；


（十二）改作画。


随意画者，初等小学第一学年所用。无论圆方形，随己意也。


临画者，用画本临摹也。


写生画者，或山或水，或花木，描摹形态，有阴阳明暗之别。


速写画者，如偶见某物，用极简单之速笔，摹其形也。


记忆画者，画以前画过者。无论何物，随各人记忆而画出之。


默写画者，如欲画一桃子，教师不即言明，只云有某物，叶形如何，梗形如何，果形如何，使学生默画之。


图案画者，大抵系工业上所应用之花纹，最有实用，宜极力提倡之。


自由画者，令各生自随己意，欲画何物而画之也。


补笔画者，教师画一物，有意少画几笔，使学生补之。


订正画者，教师所画之画形，有意误画之，使学生订正。


透写画者，即印范本而画也。此法不可常用，恐养成依赖性也。


改作画者，如画成不分浓淡之毛笔画，用铅笔改正其阴阳、明暗、反正之形态也。


手工与图案


将纸折成一物，贴于画图纸旁，按而临之。此手工与图画浑而为一，养成实业思想之起点，谓之手工画。图案则非仅以目前所见之物而摹写之，如欲绘一花纹，不依据旧法，独凭巧思所构。初用画尺、铅笔、圆规三物。翻变花样，运用不穷，由浅及深，非研究用器画不可。要而言之，讲求工艺，此种画最为重要。试看外国花纸样本，五金雕刻，瓷器翻新，绸绒提花等类，无一不由此入手。


中西画法之比较


西人之画，以照相片为蓝本，专求形似。中国画以作字为先河，但取神似，而兼言笔法。尝见宋画真迹，无不精妙绝伦。置之西人美术馆，亦应居上乘之列。


中画入手既难，而成就更非易易。自元迄今，称大家者，元则黄、王、倪、吴，明则文、沈、唐、仇、董，国朝则四王及恽、吴，共十五人耳。使中国大家而改习西画，吾决其不三五年，必可比踪彼国之名手。西国名手倘改习中画，吾决其必不能遽臻绝诣。盖凡学中画而能佳者，皆善书之人。试观石田作画，笔笔皆山谷；瓯香作画，笔笔皆登善。以是类推，他可知矣。若不能书而求画似，夫岂易得哉！是以日本习汉画者极多，不但无一大家，即求一大名家而亦不可得，职此之故，中国画亦分远近。惟当其作画之点，必删除目前一段境界，专写远景耳；西画则不同，但将目之所见者，无论远近，一齐画出，聊代一幅风景照片而已。故无作长卷者。余尝戏谓，看手卷画，犹之走马看山。此种画法，为吾国所独具之长，不得以不合画理斥之。


艺术谈（二）


焦画法


焦画器械，为现在泰西最盛行之画具，又为最良之娱乐。故于绅士淑女间，颇欢迎之。殊不让油绘、水彩画与写真术也。


此器械因药品之作用，以火烧"ブテヂナ"之针，能在木、竹、象牙、角、革、厚和洋纸、天鹅绒等材料上作人物、花鸟、风景、模样（即图案）等，不论中西画法，皆能合式，可随意为之。


但在绒类上，须别用"镘"，套于针笔上。


器械有两种：


第一种：挥发坛，橡皮装送气器、橡皮管、酒精灯、针柄、针笔。


第二种：与第一种同，但不用酒精灯。仅于挥发坛塞子上装成灯头，可以点火，代酒精灯用。


注意，第一种使用法：


先将挥发油入于挥发坛中，将塞子塞好。再将酒精灯点起来，以右手握针柄（针须先冠好），在酒精灯上将针尖烧红为止。再以左手轻轻握送气器数回（但预先必须将橡皮管安在坛上），此时针尖火力加热放炎，酒精灯即可吹灭。但左手须握送空气不绝，则针尖之热炎必不至减少。又握力之强弱，与热炎之强弱有关系，作画时用笔有轻有重，须以握力为之也。


炭画法


用品


炭笔 炭笔略分三号（又名画图铅）：一号坚而淡，用画轻细线；二号乃通用者；三号软而黑，用画深浓处。


纸卷皮卷 用灰色纸卷制成者，谓之纸卷；用鹿皮制成者，谓之皮卷。皆藉以染炭笔之煤也。其深浓处，可用纸卷以加重，轻淡处则用皮卷以擦匀。


炭画放大法 放照欲求逼肖，须用九宫格，将干板浸入苏打水内，干板即成透明（软片及千层纸亦可）。将有药一面划成方格，乃为放照之主要品。


炭画保存法 将画成之照，取直蜡丁宜（洋菜及石花菜亦可）溶化于水，再加酒精十分之三，取其易干，用喷水管吹入画面，庶炭不脱落，可保久存。


注意 喷水管之制法，将细玻管两只，一长一短，合成曲尺形，长者一端略尖，其式如图：


艺术谈（三）


普通图画教育


是编前半，大致据黑田氏在经纬学堂所讲述者为蓝本。后半则多采他家之说，或加以管见。行文力求浅显，便初学也。初次起稿，信手挥写，不分章节。俟他日全编脱稿后，当再加以订正也。


图画为一种专门之学问，高深精微，无穷无尽。非吾辈浅学者所敢妄论，今择其关于普通教育之浅近者，述之如下。


图画与教育之关系及其方法


各科学非图画不明，故教育家宜通图画。学图画尤当知其种种之方法。如画人体，当知其筋骨构造之理，则解剖学不可不研究。如画房屋与器具，当知其远近距离之理，则远近法不可不研究。又，图画与太阳有最切之关系，太阳光线有七色，图画之用色即从此七色而生，故光学不可不研究。此外又有美术史、风俗史、考古学等，亦宜知其大略。


图画之目的


（甲）随意 凡所见之物，皆能确实绘诸纸上，故凡名山大川、珍奇宝物，人力所不能据为己有者，图画家则可随意掠夺其形色，绘入寸帧。长房缩地之术，愚公移山之能，图画家兼擅之矣。


（乙）美感 图画最能感动人之性情。于不识不知间，引导人之性格入于高尚优美之境。近世教育家所谓"美的教育"，即此方法也。


西洋画法草稿（一）


西洋画之类别


西洋画之类别，或依题目分之，或依技工分之，或依画幅分之。其依题目分者，表如左：


依技工分者，表如左：


依画幅分者，分大、中、小三等。此外，又有密画一种，为画幅之最小者。


以上之类别，据哈德曼氏所定。译名多从日本旧译。亦有以己意改订者。其定名之意义与界限，简略述之如下，以备初学者参考。


西洋画法讲义


总论


天地万物，皆具自然之美。凡吾人目所见者，可以自由模写。其模写之美恶，实与其技术之巧拙相关系。非自然物有美恶之别也。


故作画者首重视力，辨别宜精细。


对于自然物，宜忠实，不可杜撰。学画之人往往有中途辍业者，皆由于薄视自然。故取法自然，为学画者第一义。


趣味人各不同。名手画家有专写下等社会之形状，及污秽之物者，然其趣味自高雅。盖绘画之趣味虽关于天然物，亦关于作画者之素养。记忆力亦重要。太阳之光线随时变化，吾人所见之自然物亦因之变化。无记忆力，必不能画瞬间之美。


初学描画，当知准备，今述之如下：


第一 位置 位置分两种：（一）天然之位置，如河海山林等。（二）人工之位置，如静物画之类，皆由人手定其位置者是。然人工之位置，须成自然之形。倘位置无法，画笔虽巧，亦不能成为佳作。（详细见后构图说）。


第二 形 凡物以形为基础。绘画尤重形。故不能作正确之形者，必不能作画。画形须由大处着眼。


形成然后求面。初学作画，尤须着意画面。如明暗、平立等是。


第三 调子 凡表明物之圆扁、远近、软硬等色彩浓淡之度，谓之调子。


调子之原则，凡最明处所接之阴面必最暗，凡最暗处所接之阳面必最明。


又，近处明暗共强，远处明暗共弱。


学画调子，必须由大处着眼。


调子分强调子、弱调子；明调子、暗调子。初学作画，宜强宜明。


又，表明远近调子之原则，即近景最明，中景暗，远景较近景暗，较中景明。又如近处最暗，中景明，远景较中景稍暗。


第四 色 色与调子不可离，当与调子同时研究。


于画面之上，分色之善恶，有二种：


（一）画面全体之色；


（二）画面一部分之色。


但二者之中，以第一种为重。倘一部分之色虽佳，全体之色甚恶，决非佳作。


色彩当取法天然，多用暖色为宜。绘画大家，或有喜多用冷色者，然初学大不相宜。


暖色 赤黄之类。


冷色 青绿之类。


此外，又分透明色、不透明色、半透明色三类。


透明色如pink madder等


不透明色vermilion等


半透明色cobalt等


一般画家每于阴面用透明色，于阳面用不透明色。但彼此混用，亦无不可。


初学作画之色彩，宜华丽。绘画大家有专用涩色者，初学大不相宜。


第五 画题 画家作画，必先有画题。但练习作画时，可以不用。


第六 主客 一幅绘画之内，必有主客。如画人物，以人物为主，人物以外者皆为客；如描几上之果物，以果物为主，其旁所有之玻璃杯等，皆为客。作画时，不可以客位夺主位。务使主客分明为要。


第七 构图 以前所述之主客，为构图第一要义。否则，看画者之目力，不能专注于画面之一处、其画即失之于散漫无章。


（未完）


羽造花


日本造花店，用各种鸟毛，染以彩色；花瓣剪成圆形，叶片形式，各如其花之形态而定。闻染色之时用胶水涂之，取其鲜明而牢固。南京劝业会暨南馆亦有之，但不如日本所造之佳。


丁香编物


新加坡教会女学堂中，以丁香编织各物为最妙。如花篮、花瓶、小船、镜架等种种，以丁香穿于细铜丝，扎成细工。古雅芳香，甚为可爱。


通花剪花


绘水彩画于大通草上，则通草经受湿处，花纹自然突起，依样剪下，粘贴于鸟绒之上，装于镜架，十分美观。曾见于直隶馆中。


木嵌画


用各种天然有色之木，依山川形色而雕刻之，亭台木石，深深浅浅，镶刻于白木之中，而又以彩色烘托之。思想高尚，何与伦比。日本东京艺术学会有此制品。


冻石画


浙江温州所制之冻石画，其法与木嵌画同。用各色之冻石，雕刻各种人物山水，镶嵌于木屏中，凹凸玲珑，真奇妙也。


铁画


温州亦产铁画。用细铁条，锤成梅兰竹菊，或简易山水，涂以光漆，用白木屏装嵌于其上，远望花纹突起，苍古异常。


麦杆画


工艺馆有阙尹氏所制麦杆画。用麦柴劈为细丝，先用胶水画工细人物于绢上，将麦丝按图细腻匀贴，丝毫无误。真创见之作也。


美术界杂俎（一）


世界名优亨利阿文格氏


氏英人，今年十月十四日以急病死，英王、美大统领佥致词吊唁。氏生时，于学靡不窥，肆业达柏林、康布利几两大学，授文学博士号。又，格辣斯大学授法律博士号。以故盛名传遐迩。日本名优游英者，无不以得亲颜色为幸。氏性高尚，善雄辩。登场献技，喜为悲剧之音，与日本团十郎相仿佛。英国剧界改良，氏之力为多。今赍志以没，识者佥谓英国丧一大光明云。


日本洋画大家三宅克已氏


氏阿波国德岛人。幼时酷嗜绘画，殆废寝食。十七岁，游于大野幸彦氏之门，专修洋画。明治二十四年，氏看英人今勃利氏水彩画展览会，忽发感触，遂决定专门研究水彩画。顾日本工此者鲜，靡自取法。后往欧美，与彼都名士游，究心探讨，其技以是大成。归国后画名益着，推为水彩画之山斗。氏著作甚富，余所及见者数种，附志于左。世有同好，愿先睹焉。


日本洋画杂志一斑


日本画派有两种：日本画、洋画。日本画发达最早，已出版之杂志，不下数十种。洋画近年始发达，进步甚迅，杂志出版者亦有十余种。右所记载，不无挂漏，然亦可窥见一斑矣。


日本近日美术会汇记


日本美术协会第三十八回展览会，在上野同会列品馆，由十月十一日至十一月三十日止。


日月会展览会，由八月十五日至九月二十八日止，在上野第五号开会。出品之种类：绘画、雕塑、图案、新古参考品等。新作中最著者，有根本雪逢氏之花鸟屏风一双，小川荣达氏之美国贵宾入京、两国川开等。


白马会展览会由九月二十一日开会，在上野。新作品有和田英氏之《衣通媛》、冈田三郎助氏之《神话》、中泽弘光氏之《风景》、小林千古氏之《寺院之装饰》、《巴里之色》、《日本之色》等。


二叶会例会八月十二日开，在本乡麟祥院。出品之画，受赏者，一等，高桥广湖；二等，那须丰庆；三等，中仓玉翠。


日本绘叶书展览会由九月十八日开会。每日入场观览者，有五百余人，可云极盛。（绘叶书即邮政片加以绘画者。）


东京音乐学校音乐会十月二十八日开会。


（一）管弦合奏 ouverture"ikhigenia in aulio"。


（二）合唱


（甲）光由东方；


（乙）墓前之母；


（丙）菊之杯。


（三）（甲）管弦合奏menuett；


（乙）弦乐合奏serenade.


（四）独唱oria。唱者，研究科女学生小室千笑。


（五）洋琴管弦合奏concerts。


（六）管弦合奏


（甲）marche funebre；


（乙）sohengrin。


（七）唱歌、管弦合奏鞭声肃萧。


释美术


兹有告者，游艺会节目，分手工部为美术手工、教育手工、应用手工，云云。似未适当。某君评语，"手工宜注意恩物一门，勿重美术"，是亦分手工恩物与美术为二，似为不妥。西学入中国，新名词日益繁，或袭日本所译，或由学者所订，其能十分适当者，盖鲜。学子不识西字，仅即译名之字义，据为定论者，姑无论已。或深知西字，而于原字种种之意义，及种种之界限，未能明了，亦难免指鹿为马也。美术之字义，西儒解释者众，然多幽玄之哲理。非专门学者，恒苦不解。今姑从略。请以通俗之说，述之如下：


美，好也，善也。宇宙万物，除丑恶污秽者外，无论天工、人工，皆可谓之美术。日月霞云，山川花木，此天工之美术也；宫室衣服、舟车器什，此人工之美术也。天无美术，则世界浑沌；人无美术，则人类灭亡。泰古人类，穴居野处，迄于今日，文明日进。则美术思想有以致之。故凡宫室衣服，舟车器什，在今日，几视为人生所固有，而不知是即古人美术之遗物也。古人既制美术之物，遗我后人。后人摹造之，各竭其心思智力，补其遗憾，日益精进，互以美术相竞争。美者胜，恶者败，胜败起伏，而文明以是进步。故曰，美术者，文明之代表也。观英、法、德诸国，其政治、军备、学术、美术，皆以同一之程度，进于最高之位置。彼目美术为奢华，为淫艳、为外观之美者，是一孔之见，不足以概括美术二字也。


综而言之，美术字义，以最浅近之言解释之，美，好也；术，方法也。美术，要好之方法也。人不要好，则无忌惮；物不要好，则无进步。美术定义，如是而已！


以手制物，谓之手工。无术不能成。恩物亦手工中之一门，以手制造者，故恩物亦无术不能成。此固尽人皆知，非仆所强为牵合者。手工恩物既无术不能成，而独晓晓以重美术为戒，夫万物公例无中立，嗜美嗜恶，必居其一。不重美术，将以丑恶污秽为贵乎，仆知必不然也。


以上所解释美术者，虽属广义，然仆敢断定，手工恩物为应用美术之一种，此固毫无疑义者也。


美术之定义与界限，以上所言者，不过十之二三。他日有暇，当撰完全之美术论，以备足下参考。


西洋画特别教授法


西洋画教师授课时每不授画法，其故有二：（一）画法非由自己经验得来者，断难十分适用。教师所知之画法，皆由十数年或数十年之实地经验得来。学生无此长年之经验，骤语以画法，必不能十分了解。即能了解矣，亦必不能得心应手，挥写自由。故教师评画时，仅曰孰善孰恶。或曰调子不整，或曰肌肤稍硬。至其所以改正之法，教师决不道及。学生当此时，宜竭其思力，加意研究，经种种失败，必有豁然贯通之一日，而巧妙之画法乃发现，绘画之技术因之增进。画法之发现者日益多，技术亦因之日进靡已。（二）人之性质各有特长，学绘画者必其性质长于绘画，学之乃有效果。又绘画之中亦有各种流派，如雄壮、婉丽、强烈、温和、豪放、细腻之类，是长于绘画者，万不能兼擅各派，必即自己性之所长者习之，乃能完全发挥其固有之画才。若必刻意摹仿他人，没却自己所长，其结果必致失败。教师不能强学生画学己之画派，学生亦不必专模教师之画派。因教师与学生画才不同，程度亦异。若必强合为一致，是埋没学生之天才矣。（又画派非一生始终不变者，无论何人，一生每数变其画派。但所变者以其性质相近者为限，非舍近求远也）故教师为学生评画时，必不授以定规之画法，且不执笔添削，职是故也。


辛丑北征泪墨


游子无家，朔南驰逐。值兹离乱，弥多感哀。城郭人民，慨怆今昔。耳目所接，辄志简编。零句断章，积焉成帙。重加厘削，定为一卷。不书时日，酬应杂务。百无二三，颜曰：《北征泪墨》，以示不从日记例也。


辛丑初夏，惜霜识于海上李庐。


光绪二十七年春正月，拟赴豫省仲兄。将启行矣，填《南浦月》一阕海上留别词云：


杨柳无情，丝丝化作愁千缕。惺忪如许，萦起心头绪。 谁道销魂，尽是无凭据。离亭外，一帆风雨，只有人归去。


越数日启行，风平浪静，欣慰殊甚。落日照海，白浪翻银，精采眩目。群鸟翻翼，回翔水面。附海诸岛，若隐若现。是夜梦至家，见老母室人作对泣状，似不胜离别之感者。余亦潸然涕下。比醒时，泪痕已湿枕矣。


途经大沽口，沿岸残垒败灶，不堪极目。《夜泊塘沽》诗云：


杜宇声声归去好，天涯何处无芳草。春来春去奈愁何？流光一霎催人老。


新鬼故鬼鸣喧哗，野火磷磷树影遮。月似解人离别苦，清光减作一钩料。


晨起登岸，行李冗赘。至则第一次火车已开往矣。欲寻客邸暂驻行踪，而兵燹之后，旧时旅馆率皆颓坏。有新筑草舍三间，无门窗床几，人皆席地坐，杯茶盂馔，都叹缺如。强忍饥渴，兀坐长喟。至日暮，始乘火车赴天津。路途所经，庐舍大半烧毁。抵津城，而城墙已拆去，十无二三矣。侨寄城东姚氏庐，逢旧日诸友人，晋接之余，忽忽然如隔世。唐句云："乍见翻疑梦，相悲各问年"其此境乎！到津次夜，大风怒吼，金铁皆鸣，愁不成寐，诗云：


世界鱼龙混，天心何不平！岂因时事感，偏作怒号声。烛尽难寻梦，春寒况五更。马嘶残月坠，笳鼓万军营。


居津数日，拟赴豫中。闻土寇蜂起，虎踞海隅，屡伤洋兵，行人惴惴。余自是无赴豫之志矣。小住二旬，仍归棹海上。


天津北城旧地，拆毁甫毕。尘积数寸，风沙漫天，而旷阔逾恒，行道者便之。


晤日本上冈君，名岩太，字白电，别号九十九洋生，赤十字社中人，今在病院。笔谈竟夕，极为契合，蒙勉以"尽忠报国"等语，感愧殊甚。因成七绝一章，以当诗云：


杜宇啼残故国愁，虚名遑敢望千秋。男儿若论收场好，不是将军也断头。


越日，又偕赵幼梅师、大野舍吉君、王君耀忱及上冈君，合拍一照于育婴堂，盖赵师近日执事于其间也。


居津时，日过育婴堂，访赵幼梅师，谈日本人求赵师书者甚多，见予略解分布，亦争以缣素嘱写。颇有应接不暇之势。追忆其姓名，可记者，曰神鹤吉、曰大野舍吉、曰大桥富藏、曰井上信夫、曰上冈岩太，曰冢崎饭五郎、曰稻垣几松。就中大桥君有书名，予乞得数幅。又丐赵师转求千郁治书一联，以千叶君尤负盛名也。海外墨缘，于斯为盛。


北方当仲春天气，犹凝阴积寒。抚事感时，增人烦恼。旅馆无俚。读李后主《浪淘沙》词"帘外雨潺潺，春意阑珊。罗衾不耐五更寒"句，为之怅然久之。既而，风雪交加，严寒砭骨，身着重裘，犹起栗也。《津门清明》诗云：


一杯浊酒过清明，觞断樽前百感生。辜负江南好风景，杏花时节在边城。


世人每好作感时诗文，余雅不喜此事。曾有诗以示津中同人。诗云：


千秋功罪公评在，我本红羊劫外身。自分聪明原有限，羞从事后论旁人。


北地多狂风，今岁益甚。某日夕，有黄云自西北来，忽焉狂风怒号，飞沙迷目。彼苍苍者其亦有所感乎！


二月杪，整装南下，第一夜宿塘沽旅馆。长夜漫漫，孤灯如豆，填《西江月》一阕词云：


残漏惊人梦里，孤灯对景成双。前尘渺渺几思量，只道人归是谎。谁说春宵苦短，算来竟比年长。海风吹起夜潮狂，怎把新愁吹涨。


越日，日夕登轮。诗云：


感慨沦桑变，天边极目时。晚帆轻似箭，落日大如萁。风卷旌旗走，野平车马驰。河山悲故国，不禁泪双垂。


开轮后，入夜管弦嘈杂，突惊幽梦。倚枕静听，音节斐靡，飒飒动人。昔人诗云："我已三更鸳梦醒，犹闻帘外有笙歌。"不图于今日得之。


舟泊烟台，山势环拱，帆樯云集，海水莹然，作深碧色。往来渔舟，清可见底。登高眺远，幽怀顿开。诗云：


澄澄一水碧琉璃，长鸣海鸟如儿啼。晨日掩山白无色，□□□□青天低。


午后，偕友登烟台岸小憩，归来已日暮。□□□开轮。午餐后，同人又各奏乐器，笙琴笛管，无美不□。迭奏未已，继以清歌。愁人当此，虽可差解寂寥。然河满一声，奈何空唤；适足增我回肠荡气耳。枕上口占一绝，云：


子夜新声碧玉环，可怜肠断念家山。劝君莫把愁颜破，西望长安人未还。


致知在格物论


昔宋孝宗即位，诏中外臣庶，陈时政阙失。朱子封事，首言帝王之学，必先格物致知。是知格物致知之学，为帝王所不废。然世之欲致其知者，往往轻视夫格物之理，抑何谬也。……所以泰山之高，非一石所能积。琅琊之东，渤澥稽天，非一水之钟。格物之理，微奥纷繁，非片端之能尽，此则人之欲致，夫知者所不可不辨也。……语云："通天地人谓之儒。"又云："一物不知，儒者之耻"，其此之谓欤。


非静无以成学论


从来主静之学，大人以之治躬，学者以之成学，要惟恃此心而已。《言行录》云："周茂叔志趣高远，博学力行，而学以主静为主。"……盖静者安也。如莫不静、好静言思之类。是静如水之止，而停畜弥深；静如玉之藏，而温润自敛。《嘉言篇》云："非静无以成学"，其即此欤？成学者何？盖以气躁则学不精，气浮则学不利……能静则学可成矣。不然游移而无真见，泛骛而多驰思，则虽朝诵读而夕讴吟，主宰必不克一也，又安望其成哉？


论废八股兴学论


嗟乎，处今日而谈治道，亦难言矣。侵陵时见，人心惶惶。当其军之兴也，额籍出兵，老羸应募；裹创待敌，子弟从戎。窃思我中国以仁厚之朝，何竟若是之委靡不振乎。而不知其故，实由于时文取士一事。……考之时文者，八股是也。八股之兴，始于宋王安石。至元尚画，则八股废。至明复兴，至我朝益盛。世宗宪皇帝时，曾经谕旨改试策论（考官批改："改试策论，在康熙初年。"）。未久遂复旧制。至今时则八股之作，愈变愈失其本来。昔时八股之兴，以其阐发圣贤之义理，可以使人共明孝悌之大原。至今时则以词藻为先，以声调为尚，于圣贤之义理毫无关系。胸无名理，出而治兵，所以无一谋。是此革旧章，变新制，国家又乌能振乎？虽然，新制者何？亦在于通达时务而已。时务莫要于策论。策论者何？亦策论夫天文、地理、机汽、算学而已。……允若兹，则策论兴而八股废，将文教于以修，则武教亦于以备。今伏读圣谕，改试策论，寰宇悉服，率土咸亲。能识时务之儒，皆各抒所见，岂仅铺张盛事，扬厉鸿庥已哉。


中国学堂课本之编撰


学堂用经传，宜以何时诵读，何法教授，始能获益？


吾国旧学，经传尚矣。独夫秦汉以还，门户攸分，人主出奴，波 未已。逮及末流，或以笺注相炫，或以背诵为事。鹜其形式，舍其精神。而矫其弊者，则又鄙经传若为狗，因噎废食，必欲铲除之以为快。要其所见，皆偏于一，非通论也。乃者学堂定章，特立十三经一科。迹其方法，笃旧已甚，迂阔难行，有断然者。不佞沉研兹道有年矣，姑较所见，以着于篇。知言君子，或有取于是焉。


（甲）区时。我国旧俗，乳臭小儿，入塾不半稔，即授以《学》、《庸》。夫《大学》之道，至于平天下，《中庸》之道极于无声臭，岂弱龄之子所及窥测！不知其不解而授之，是大愚也。知其不解而强授之，是欺人也。今别其次序，区时为三：一蒙养，授十三经大意。此书尚无编定本，宜由通人撮取经传纲领总义，编辑成书。文词尚简浅，全编约三十课。每课不逾五十字，俾适合于蒙养之程度。凡蒙学堂末一年用之，每星期授一课，一年可读毕三十课，示学者以经传之门径。二小学，授《孝经》、《论语》、《尔雅》。《孝经》为古伦理学，虽于伦理学全体未完备，然其程度适合小学。《论语》为古修身教科书，于私德一义，言之綦翔。庄子称"孔子内圣之道在《论语》"，极有见。《尔雅》为古辞典，为小学必读之书。读此再读古籍，自有左右逢源之乐。三中学，授《诗》、《孟子》、《书》、《春秋》三《传》、三《礼》、《易》、《中庸》。《诗经》为古之文集（章诚斋《诗教篇》翔言之）。有言情、达志、敷陈、讽谕、抑扬、涵泳诸趣意，宜用之为中学唱歌集。其曲谱取欧美旧制，多合用者。（余曾取《一剪梅》、《喝火令》、《如梦令》诸词，填入法兰西曲谱，亦能合拍。可见乐歌一门，非有中西古今之别。）如略有参差，则稍加点窜，亦无不可。欧美曲谱，原有随时编订之例，毋待胶柱以求也。《孟子》于政治、哲学佥有发明。近人有言曰："举中国之百亿万群书，莫如《孟子》"，持论至当。《书经》为本国史，《春秋》三《传》为外交史，皆古之历史也。刘子元判史体为六家，而以《尚书》、《春秋》、《左传》列焉，可云卓识。三《礼》皆古制度书，言掌故者所必读。晰而言之，《周礼》属于国，《仪礼》属于家，《礼记》条理繁富，不拘一格，为古学堂之普通读本。此其异也。若夫《易经》、《中庸》，同为我国古哲学书。汉儒治《易》喜言数，宋儒治《易》喜言理。然其立言，皆不无偏宕，学者宜会通观之。《中庸》自《汉书·艺文志》裁篇别出，后世刊行者皆单行本。其理想精邃，决非小学所能领悟，中学程度授之以此，庶几近之。


（乙）窜订。笃旧小儒，其斥人辄曰："离经叛道"，是谬说也。经者，世界上之公言，而非一人之私言。圣人不以经私诸己，圣人之徒不以其经私诸师。兹理至明，靡有疑义。后世儒者，以尊圣故，并尊其书。匪特尊其书，并其书之附出者亦尊之，故十三经之名以立。而扬雄作《法言》，人讥其拟《论语》；作《太玄》，人讥其拟《易》。王通作《六籍》，人讥其拟圣经。他若毛奇龄作《四书改错》，人亦讥其非圣无法。以为圣贤之言，亘万古，袤九垓，断无出其右者，且非后人可以拟议之者。虽然，前人尊其义，因重其文；后儒重其文，转舍其义。笺注纷出，门户互争。《大学》"明德"二字，汉儒据《尔雅》，宋儒袭佛典，其考据动数千言。秦延君说《尧典》篇目，两字之说十万言。说"曰若稽古"四字三万言。甚至一助词、一接续词之微，亦反复辩论，不下千言。一若前人所用一助词、一接续词，其间精义，已不可枚举。亦知圣贤之微言大义，断不在此区区文字间乎！矧夫晚近以还，新学新理，日出靡已，所当研究者何限，其理想超轶我经传上者又何限！而经传所以不忍遽废者，亦以国粹所在耳。一孔之儒，喜言高远，犹且故作伟论，强人以难。夫强人以难，中人以下之资，其教育断难普及，是救其亡，适以促其亡也。与其故作高论促其亡，曷若变通其法蕲其存！变通其法，舍删窜外无他求。删其冗复，存其精义；窜其文词，易以浅语，此删窜之法也。若夫经传授受之源流，古今经师之家法，诸儒笺注之异同，必一一研究，最足害学者之脑力，是求益适以招损。今编订经传释义，皆以通行之注释为准，凡异同之辨，概付阙如，免淆学者之耳目。此订正之法也。


《孝经》、《论语》皆小学教科书，删其冗复，存者约得十之六七。易其章节体为问答体（如近编之《地理问答》、《历史问答》之格式是）。眉目清晰，条理井然，学者读之，自较章节体为易领会。唯近人编辑问答教科书，其问题每多影响之处。答词不能适如其的，不解名学故也。脱以精通名学者任编辑事，自无此病。


《尔雅》前四篇，鲜可删者，其余凡有冷僻名词不经见者，宜酌为删去。原文简明，甚便初学，毋俟润色。《尔雅图》，可以助记忆之力，宜择其要者补入焉。


《诗经》作唱歌用，体裁适合，无事删润。


《孟子》亦宜改为问答体，删润其原文，以简明为的。近人《孟子微》，颇有新意，可以参证。


《尚书》原文，最为奥衍。宜用问答体，演成浅近文字。


《春秋》三《传》，唯《左传》纪事最为翔实。刘子元《申左篇》尝言之矣。今当统其事实之本末，编为问答体（或即用《左传纪事本末》为蓝本，而删润其文）。以为课本。其《公》《谷》二《传》，用纪事本末体，略加编辑，作为参考书。


近人孙治让撰《周礼政要》，取舍綦当，比附亦精，颇可用为教科书。近今学堂用者最多。唯论词太繁。宜总括大义，加以润色。每节论词，不可逾百字。


《仪礼》宜删者十之八，仅通大纲已足。《礼记》宜删者十之六。以上两种，皆用问答体。


我国言《易》、《中庸》，多涉理障。宜以最浅近文理，用问答体为之。日儒着《支那文明史》、《支那哲学史》，言《易》理颇有精义，可以参证。


问答体教科书，欧日小学堂有用之者。我国今日既革背诵之旧法，而验其解悟与否，必用问答以发明。唯经传意义艰深，条理紊杂，以原本授学者，行问答之法，匪特学者不能提要钩元，为适合之答词，即教者亦难统括大意，为适合之问题。（今约翰书院读《书经》、《礼记》、《孟子》、《论语》等，佥用原本教授，而行问答之法。教者、学者两受其窘。）吾谓，编辑经传教科书，泰半宜用问答体，职是故也。


乌乎，处今日之中国，吾不敢言毁圣经，吾尤不忍言尊圣经。曷言之？过渡时代，青黄莫接。向之圣经，脱骤弃之若敝展，横流之祸，吾用深惧。然使千百稔后，圣经在吾国犹如故，而社会之崇拜圣经者，亦如故。是尤吾所恫心者也。不观英儒颉德之言乎："物不进化，是唯母死。死也者，进化之母。其始则优者胜，劣者死，厥后最优者出。向所谓优者，亦寝相形而劣而死。其来毋始，其去毋终。递嬗靡已，文化以进。"我族开化早于他国，二千稔来，进步盖鲜。何莫非圣经不死有以致之欤！一孔之士，顾犹尊之若鬼神，宝之若古董，譬诸日月经天，江河行地。是亦未审天演之公例也。前途茫茫，我忧孔多。撰《学堂用经传议》既竟，附书臆见如此。愿与大雅宏达共商榷焉。


行已有耻使于四方不辱君命论


间尝审时度势，窃叹我中国以仁厚之朝，而出洋之臣，何竟独无一人能体君心而达君意者乎？推其故，实由于行已不知耻也。《记》曰："哀莫大于心死。"心死者，诟之而不闻，曳之而不动，唾之而不怒，役之而不惭，刲之而不痛，糜之而不觉。则不知耻者，大抵皆心死者也。其行不甚卑乎！


……然而我中国之大臣，其少也不读一书，不知一物，以受搜检。抱八股韵，谓极宇宙之文。守高头讲章，谓穷天人之奥。是其在家时已忝然无耻也。即其仕也，不学军旅，而敢于掌兵。不识会计，而敢于理财。不习法律，而敢于司理。瞽聋跛疾，老而不死；年逾耄颐，犹恋栈豆。接见西官，栗栗变色。听言若闻雷，睹颜若谈虎。其下焉者，饱食无事，趋衙听鼓，旅进旅退，濡濡若驱群豕，曾不为耻。


是其行已如是。一旦衔君命，游四方……见有开矿产者，有习格致者，有图制作者，彼将曰区区小道，吾儒不屑为也。其实彼则不识时务者也。……此所以辱君命者。然则所耻者何？亦耻己之所不能者耳。己之所不能者，莫如各国之时务。首考其地理，次问其风俗，继稽夫人心。又必详察夫天文，观其分野而知其地舆。今日者，人臣苟能于其所不能而耻者……使于四方，又何至贻强邻之讪笑，而辱于君命乎？


吾尝考之：苏武使匈奴，匈奴欲降之，武不从，置窖中六日，武啮雪得不死。又迁之北海，卒不屈。是其不辱君命，非其行已有耻故乎！……虽羞恶之心，人皆有之。而何以今天下安于城下之辱，陵寝之蹂躏，宗社之震恐，边民之涂炭，而不思一雪，乃托虎穴以自庇。求为小朝廷，以乞旦夕之命，非明明无耻乎？朝睹烽燧，则苍黄瑟缩；夕闻和议，则歌舞太平。其人犹谓为有耻不得也。


干始能以美利利天下论


《易》云："乾始能以美利利天下。"吾盖三复其词，而叹天之生材，有利于天下者，固不乏也，况美利乎！而今天下之美利，莫外于矿产，而中国之矿产，尤盛于他国。今山东之矿已为他人所笼。山西之矿，亦为西商所觊。若东三省之金，湖南、四川、云南，以及川滇界夷地番地之五金煤炭，最为丰饶。他省亦复不少。


……有矿之处，宜由绅商公议，立一矿学会。筹集斧资，公举数人出洋，赴矿学堂学习数年，学成回华，再议开采。察矿之质性，而后采矿。能不用西师固善，即仍用西师，我亦可辨其是非而不为所欺。……中国近年来部库空虚，司农几乎束手，而实逼处此，又不能不勉强支持。以故款愈绌而事愈多，事愈多而费愈重。除军警之饷需、文武之廉俸、各局厂委员司事之薪水、工食诸正款概不计算外，他若修铁路也、立学堂也、定造兵轮、购办枪炮，以及子弹火药也，种种要需，均属万不得已。


……扼要之图，厥有四事：


一曰习矿师。开矿之法，识苗为先。当日所延矿师，半系外洋无赖，夸张诡诈，愚弄华人，婪薪棒数万金，事后则飘然竟去。滇南延诸日本，受弊亦同。必须令出洋学生专门学习，参以西法，精心考验，明试以功，斯则丱人之选也。


二曰集商本。近日集股之事，闻者咸有戒心。苟有亏蚀，查究着偿。股票由商部印行，务使精美，不能作伪，乃能取信于民也。


三曰弭事端。众逾千人，派兵弹压，并矿丁团练，以防未然。秩之崇卑，视矿之大小，督抚兼辖。矿政如盐政之例，以一事权。矿中危险颇多，仍参仿西国章程办理。


四曰征税课。矿税不能定额，情形时有变迁，宜略仿泰西二十分抽一，信赏必罚，酌盈剂虚，因时制宜，随地立法。事之济否，首在得人矣。


……盖以士为四民之首，人之所以待士者重，则士之所以自待者益不可轻。士习端而后乡党视为仪型，风俗由之表率。务令以孝悌为本，才能为末。器识为先，文艺为后。


诛卖国贼


我国推翻专制政府后，全国人民举欣欣然喜色相告，曰："汉族重兴，民权恢复；大地河山，洗净腥膻秽气；庄严古国，骤增万丈荣光。吾国为共和国，吾民为自由民。快哉！快哉！"


呜呼！曾几何时，孰知吾国民前所希望者，全属梦呓。非特不能使我艰难缔造之新邦，顿改旧观，且将以我黄帝经营之祖国，不断送于专制之时，而断送于共和之日；不断送于旧日之满清政府，而断送于现时之新人物。岂非可悲乎哉！


自新政府成立以来，肉食诸公，除互争意见，计算薪俸外，第一大政见，即大声疾呼曰：大借款！大借款！袁世凯主张之，唐绍仪附和之，而自命为理财家之财政总长熊希龄，竟挺身而出，独任其艰，日与资本团磋商。其结果也，乃竟承认外人于财政上变相之监督。而犹复掩耳盗铃，粉饰天下，引为己功，而置国家于不顾。呜呼！希龄！汝具何毒心，备何辣手；而敢悍然违反我民意！贪一己目前之利禄，而忘吾民日后之困苦！汝岂尚能容于世乎！抑知国为民有，官为民仆！汝既长民国之理财，当以民心为己心，民事为己事。民国以财政之权付汝，岂非欲倚重汝，视汝为出类拔萃者乎！吾民何负于汝，而汝乃负吾民国若此！且当军政时期，各省宣告独立，财政之四分五裂，纷如乱丝，犹可言也。今五族一家，大局已定，则当实行调查全国之财政，节者节之，裁者裁之，务归统一，而后权操中央。一面竭力提倡国民捐，或发行公债票，建国义产等，暂救眉急。乃希龄独不务此，沾沾焉惟债是求，岂尚有爱吾民国之心哉！夫债非不可借，要知不受外人之监督，以免权落人手，制我命脉，而后可。今国民捐之声，南方早已众口一致。而希龄竟充耳不闻欤！北方之国民捐之不踊跃，希龄之把持借债，有以致之。观今日告人曰："可望转圜"，明日告人曰："行将成立"。其眩人耳目，令人观望。此真有意陷吾民国于灭亡之一征也。其卖国之罪，庸可胜诛哉！


呜呼！事急矣！国危矣！昏聩胡涂之政府无望矣！然民国者，吾民之国也。吾民既为国之主人，当急起而自为之。彼全无心肝之熊希龄，吾民不诛之，何待！


闻济南兵变慨言


吾庄严灿烂之新民国，数百万铁血健儿造成之。乃何以破坏告终以来，某城兵变，某省兵变，警耗频传，日震击于吾人耳鼓。岂吾庄严灿烂之新民国，非破坏于数百万铁血健儿之手不已耶！


虽然，兵为凶器，勿戢自焚。彼握兵柄者，但知聚兵之术，而不知养兵之方；但知用兵之道，而不知治兵之法，吾于兵士何咎哉！


今济南之兵因停饷而哗溃，风声所播，最虑蔓延。军界诸公，速善其后，勿再纵兵以殃吾民也！


赵尔巽如何


俄窥蒙古，英伺西藏，而日人竟筹集三千万巨资，开设矿务公司，实行开采满洲各矿。强邻实逼，四面楚歌。新民国岂不岌岌乎其殆哉！


长白山为前清发祥之地，满政府反漠然轻视。但知崇陵之修筑，不知地利之是图。在日俄战争之前，几入俄人之掌中；日俄战争之后，又转入日人之势力范围。一矿犹可，而今各矿将采之。迹其经营之野心，非使吾东北一片领土，实隶其版图不已。三岛之民，何其设计之狠毒，而旁若无人耶！


虽然，吾不为日人咎，吾惟责吾民。囊日但服从于专制之下，而不知起而经营，坐使货弃于地，任外人之脔割。吾今为赵督告尔，宁去一官，当据条约以死争，毋以"力阻无效"四字为卸责地步。吾又愿吾民，亟起而为之后盾也。


呜呼！词章！


予到东后，稍涉猎日本唱歌，其词意袭用我古诗者，约十之九五（日本作歌大家大半善汉诗）。我国近世以来，士习帖括，词章之学，佥蔑视之。晚近西学输入，风靡一时。词章之名辞，几有消灭之势。不学之徒，习为蔽冒，诋其故典，废弃雅言。迨见日本唱歌，反啧啧称其理想之奇妙。凡吾古诗之唾余，皆认为岛夷所固有。


既齿冷于大雅，亦贻笑于外人矣！


（日本学者皆通《史记》、《汉书》。昔有日本人举史汉事迹，质诸吾国留学生，而留学生茫然不解所谓。且不知《史记》、《汉书》为何物。致使日本人传为笑柄。）


论语言之齐一


我国各地交通不便，语言因以参差。今汽车、汽船既未遍通，有何良策能使语言齐一欤？


语言之变迁，其与进化相关系欤！荒裔野人，匪谙言词。蟠屈其指，作式以代。蛮野之状，吾不论矣。独夫弱劣之族，啙窳寡识。国语歧异，每不相埒。又其甚者，邻毗之间，家各异言。室人告语，他人闻之，辄为膛目。既靡合群之力，无复爱国之想。澌灭之原，实基于是。黑奴红种，其彰彰者。惟我祖国，语言杂遝；外人著述，颇有以是相讥讪者。晚近以还，踸踔之士，佥稔语言歧异之为我国大谬也，于是有改良语言之议。虽然，谋之不臧，获效靡自，余心恫焉。不揣梼昧，为撰中国语言齐一说。


语言岂历久而不变者欤？究语言之学，考世界国语所肇祖，奚不出自一干。乃递嬗递变，迄于今兹，其种类盖三千有奇矣。虽然，古昔之时，交通隔绝，其日趋于异也固宜。今则舟车交驰，千里俄顷。交通之利，邃古所无。向之由同而异者，今且有由异而同之势焉。特由异而同，其为变盖渐，匪吾人所及穷诘。然吾敢言，京垓年岁后，世界言语必有大同之一日也。我国国语，凡涉及新学术、新制造、新动植物，多假他国字音以为名，此亦一证。以一国言之，其变迁之迹，尤为凿凿可据。日本九州岛大阪，语言向与东京不相符。乃自交通频繁，不十余稔，骎骎有划一之风。变迁之迅，盖有如此。若以我国言之，进步之迅，远不逮日本。然其迹亦有可按者。自遂古迄近世，黄河流域，若豫，若鲁，若燕，若晋，若秦，佥为帝都，举中原衣冠之士凑集焉。故其语言多相若。厥后，隋场浚运河，南北统一，而南方之语言一变。金陵为帝都垂四百年，长江之交通日繁，而南方之语言又一变。迄今长江流域与黄河流域之语言，相似者多，职是故也。自兹而外，若滇，若黔，若粤西，其民族土著盖鲜，来自他乡者居泰半，故语言变迁最着，无撑犁孤涂之病。若夫吴越南境，闽南粤东两省，晚近交通始盛，语言之变迁，犹未显着，故与他省较然不相似。以上所言，盖其大略。晰而言之，彼黄河、长江流域之语言，虽曰略同，岂无歧异者在？矧夫以全国计之，语言之歧异者，实居其多数也。语言歧异，为国之羞。齐一之法，夫何可缓！汽船、汽车，既未遍通，听诸天然，近效莫得。无已，其假诸人力乎！


假诸人力，必自教育始矣。教育之道有二：（甲）设官话学堂；（乙）学堂设官话学科。准兹二者，则乙为优。设官话学科于中学、小学，不若设于蒙学。年愈稚，习语言愈易，其利一；教育普及，其利二；习此可以兼通文法大纲，官话教科书中，单字依文法大纲排列。其利三；蒙学毕业入小学，即一例用官话，凡寻常应对，课堂授受，无须再用土白，其利四；此其学制也。若夫教授之法，近人论者盖鲜。然以华人授外人土白之例行之，则未可也。今拟教授之法数端如左：


一、设官话师范讲习所。择通达国文而能操纯官音者，官音以北京官音为准，非指各地官音；言亦非指北京土音言。其间区别，通北京语言者，自能辨之。入堂讲习，授以教授之方法。盖精于语言者，未必长于教授。故师范讲习所必不可缺。


二、官话教科书当因地制宜。各省土音互异者无论矣。即一县之内，乡镇与城市，土音亦有微异者。宜专订教科书，无稍假借。盖教授官话，必用土音为之比较也。


三、教科书编辑法。大纲凡二：（甲）区别。区别为三类：一曰异音，即字同而音异者。如"黄"字，沪音作wong,官音作whong之类是；二曰异字，分两种。意同而用字异者，如沪称"晓得"，官话作"知道"之类是；用字反背者，如有人持柬速驾，沪语则应之曰"就来"。官话则应之曰"就去"。"来"与"去"为反背词。此种异字虽少，然亦不可不知。三曰异文法，即句法微异者。如沪语"侬阿曾晓得"？官话作"你知道吗"？"阿曾"即"吗"字，皆有疑问口吻，唯一则列于中间，一则列于语尾之不同是。（乙）次序。每课次序，如英文法程序，最便初学。首列单字，括有异音、异字两类。其排列秩序，宜依通行文法为之分类。例如，第一课单字，皆列名词；第二课，皆列形容词。与英文法程单字排列法相同。唯排列既依文法例，则异音、异字两类，不妨掺杂，可以助学者强记之力。单字下列异文法。唯此种无多，不必每课皆列入。次列官话十数句，即用从前已读之字拼成者。教授时，教员口诵，由学者译成文理默出，如近日学堂课程中译俗之例。约翰书院中文课程有"译俗"一门，其法，由教员用土白诵文一首，学者译成文理默出。今则易土白为官话，是其稍异处。又次，列土白十数句，即用从前已读之字拼成者。教授时，教员口诵土白，由学者口译为官音。


四、练习法。习官话半年，寻常应对，即可通用官话。偶有讹误，无须苛责。练习既久，自能纯一。期年小成，二年大成。苟教授得法，虽中材以下，亦能臻此程度。（按：蒙学堂学期泰半四年，官话学科宜编入第三年蒙学课程内，每星期占二时。）


乌乎，英墟印度，俄吞波兰，佥以灭绝国语为首务。然则国语顾不重哉！文明之进步系于是，国家之安危亦系于是。改良齐一，未可缓也。我国数稔以还，负牀之孙，乳臭未脱，辄能牙牙学西语。趋承彼族，伺其颦笑，极奴颜婢膝之丑态。及闻本国语言，反多瞠目不解者。沉沉支那，哀哀同胞，其将蹈印度之覆辙邪，抑将步波兰之后尘耶？乌乎，吾国民其何择！


唱歌法大意


（上缺）


第二章 声区


人之声质，因其发声法之如何，而分为地声区、上声区、里声区三种。


凡唱歌时，或发高声，或发低声，不能用始终同一之发声法。即发低音时，用地声；发高音时，用上声；又发最高音时，用里声。（但男子无里声），此名曰："声区适用法。"


男子地声区，由g至b。男子上声区，由c至g。


女子地声区，由a至e。女子上声区，由f至d。女子里声区，由e至g。


今说明各声区之大要如左：


（甲）地声，即胸声


发声时，喉头气管扩张充大，发音机全体摆动，胸部及咽喉全体鸣响。发为刚强广阔之预。男子最要之声区，属于此种。


（乙）上声，即中声


上声较地声之音质稍细，呼气之压力及分量亦较少。仅由喉与口腔发响。女子最要之声区，属于此种。


（丙）里声即头声


里声比上首之音质更细，呼气之压力及分量更少，仅由后头之内部发响。


第三章 发音法


取德国字母之元音agiou五字，练习基本音，为最简便、适当之方法。其发声之差别，由于开口之度，舌之位置，及唇之形状而其结果各不相似。


今说明其大要如左：


a音 口形大开，齿间约能插入二指。舌宜平，装置于口腔之下部。


g音 口形扁平，齿间约能插入拇指。舌之中部，装置于口腔之中。


i音 口形较g音稍狭，齿间约能插入小指。舌之前部（非舌端），装置于口腔之上段。


o音 口形微窄圆，齿间约能插入拇指，更有余隙。舌之后部，装置于口腔之中段。


u音 口形较o音稍狭，齿间约能插入小指。两唇突出舌之后部，装置于口腔上段。


（未完，下缺）


《沙翁墓志》译文


《沙翁墓志》书法古穆，相传为沙翁自笔。文字亦奥衍，不可猝解。今译为近代英文。


其文如左：


君亦顾 ：


天之明命，勿伤吾骨。


有保吾之墓者，吾必佑之；


有移吾之骨者，吾必殛之！


《城南草堂笔记》跋


云间许幻园姻谱兄，风流文采，倾动一时。庚子初夏，余寄居城南草堂。由是促膝论文，迄无虚夕。今春养疴多暇，数日间著有笔记三卷，将付剞劂。窃考古人立言，与立德、立功并重。往往心有所得，辄札记简帙，兼收并载。积日既久，遂成大观。如宋之《铁围山丛谈》、本朝《茶余客话》、《柳南随笔》之类。今幻园以数日而成书三卷，其神勇尤为前人所不及。他日润色鸿业，著作承明。日试万言，倚马可待。则遽幻园之学，岂限于是哉。


时在辛丑元宵后，余将有豫中之行。君持初稿属为题词。奈行李匆匆，竟未得从容构想。爰跋数语，以志钦佩。


当湖惜霜仙史李成蹊漱筒甫倚装谨识。


《国学唱歌集》序


《乐经》云亡，诗教式微。道德沦丧，精力熛摧。三稔以还，沈子心工、曾子志忞，绍介西乐于我学界，识者称道毋少衰。顾歌集甄录，佥出近人撰著，古义微言，匪所加意。余心恫焉。商量旧学，缀集兹册，上溯古毛诗，下逮昆山曲。靡不鳃理而会粹之。或谱以新声，或仍其古调，颜曰《国学唱歌集》，区类为五：


毛诗三百，古唱歌集。数典忘祖，可为于邑。《扬葩》第一。


风雅不作，齐竿竞嘈。高矩遗我，厥唯楚骚。《翼骚》第二。


五言七言，滥觞汉魏。瓌瑰伟卓绝，正声罔愧。《修诗》第三。


词托比兴，权舆古诗。楚雨含情，大道在兹。《摛词》第四。


余生也晚，古乐靡闻。夫唯大雅，卓彼西昆。《登昆》第五。


附：《国学唱歌集》出版广告：


李叔同氏之新作《国学唱歌集》初编


沪学会乐歌研究科教本，李叔同编，区类为五：曰《扬葩》、曰《翼骚》、曰《修诗》、曰《摛词》、曰《登昆》。摅怀旧之蓄念，振大汉之天声。诚师范学校、中学校最新之教本。初编已经出版，价洋二角。


《李苹香》序


向读龚璱人《京师乐籍说》，渊渊然忧，涓涓然思，曰："乐籍祸人家国，其剧烈有如是欤？"既而披欧籍，籀新理，乃知龚子之说，颇涉影响。曷言之？乐籍之进步，与文明之发达，关系綦切。故考其文明之程度，观于乐籍可知也。时乎文化惨淡，民智啙窳。虽有乐籍，其势力弱，其进步迟。卑卑之伦，固鲜足齿。若文明发达之国，乐籍棋布，殆遍都邑。杂裙垂髯，目窕心与。游其间者，精神豁爽，体力活泼，开思想之灵窍，辟脑丝之智府。说者疑吾言乎？易观欧洲之法兰西京师巴黎，乐籍之盛为全球冠。宜其民族沉溺于兹，无复高旷之思想矣。乃何以欧洲犹有"欲铸活脑力，当作巴黎游"之谚？兹说兹理，较然甚明，奚俟刺刺为耶！唯我支那，文化未进，乐籍之名，魁儒勿道。上海一阜，号称繁华，以视法之小邑，犹莫逮其万一，遑论巴黎！岂野蛮之现象固如是，抑亦提倡之者无其人欤！


友人铄镂十一郎，新撰一小册子，曰《李苹香》，邮函索叙于余。余固未见其书，无自述其内容。第稔李苹香，为上海乐籍之卓著者。君撰是册，亦非碌碌因人者。不揣梼昧，摭拾西哲最新之学说，为读是书者告。夫惟大雅，倘亦韪兹说欤！


甲辰春杪，当湖惜霜。


《白阳》诞生词


技进于道，文以立言。悟灵感物，含思倾妍。水流无影，华落如烟。掇拾群芳，商量一编。维癸丑之暮春，是为《白阳》诞生之年。


《太平洋报》出版祝词


天祸我民于甲乙之间，使我国民之生命财产，以逮种种自由之权，有受非我族类之宰割。载笔之士偶鸣不平，禁锢戮首不旋踵而至。甚且株连逮于妻子，系缧及于亲朋。揽二百六十余年历史之陈迹，固滴滴皆吾民血也。人怨鬼怒，集于辛亥。民军起汉水，拔帜树帜，圜国左袒。未逾百旬，遂奠大业。惟师武臣力，赫然迈于前古；而纪事必信，择言必昌，使我国民人人有虐我则仇之感，而坚其同袍同泽之志者，伊谁为之，而至于是欤！不可谓非报界记者之功矣。曰若壬子，夏声昌昌。作于太平洋之沿岸，而又鼓荡鸿蒙，东行西行，又南北行，绕五大洋而一周。一时，圆其颅，方其趾，识文字，能语言之民，欣欣然如拨云雾而睹苍苍之天，如闻暮夜之鼓，破晓之钟，遽然醒其迷梦。则且人人愿卷太平洋之水，浣濯洗涤其忮忿偏狭之心胸，欢然交臂，以食共和之赐，而享其祜。则此大报所以造福于世界者，尤与海水等深而同量已！


春柳社开丁未演艺大会之趣意


演艺之事关系于文明至巨，故本社创办伊始，特设专部研究新旧戏曲，冀为吾国艺界改良之先导。春间曾于青年会扮演助善，颇辱同人喝彩。嗣复承海内外士夫交相赞助，本社值此事机，不敢放弃。兹定于六月初一日、初二日借本乡座举行丁未演艺大会。准于每日午后一时始，开演《黑奴吁天录》五幕。所有内容之概论及各幕扮装人名，特列左方。大雅君子，幸垂教焉！


春柳社文艺研究会简章


本社以研究文艺为的。凡词章、书画、音乐、剧曲等皆隶焉。


本社每岁春秋开大会二次，或展览书画，或演奏乐剧。又定期刊行杂志，随时刊行小说脚本、绘叶书之类。（办法另有专章。）


凡同志愿入社研究文艺者为社员。（应任之事务及按月应缴之会费，另有专章。）


其有赞成本社宗旨者，公推为名誉赞成员（无会费）。


无论社员与名誉赞成员，凡本社所出之印刷物，皆于发行时呈赠一份，不取价资。


春柳社演艺部专章


报章朝刊一言，夕成舆论。左右社会，为效迅矣。然与目不识丁者接，而用以穷。济其穷者，有演说，有图画，有幻灯（即近时流行影戏之一种）。第演说之事迹，有声无形；图画之事迹，有形无声；兼兹二者，声应形成，社会靡然而向风，其惟演戏欤！晚近号文明者，曰欧美，曰日本。欧美优伶，靡不向学，博洽多闻，大儒愧弗及，日本新派优伶泰半学者，早稻田大学文艺协会有演剧部，教师生徒，皆献技焉。夫优伶之学行有如是，而国家所以礼遇之者亦至隆厚，如英王、美大统领之于亨利阿文格。（氏英人，前年死，英王、美大统领皆致词吊唁，葬遗骸于寺院。生时曾授文学博士与法律博士学位。）日本西园寺侯之于中村芝翫辈（今年二月，西园寺侯宴名优芝翫辈十余人于官邸，一时传为佳话）。皆近事卓著者。吾国倡改良戏曲之说有年矣，若者负于赀，若者迷诸途，虽大吏提倡之，士夫维持之，其成效卒莫由睹。走辈不揣梼昧，创立演艺部，以研究学理，练习技能为的。艺界沉沉，曙鸡晓晓，勉旃同人，其各兴起！息霜诗曰："誓渡众生成佛果，为现歌台说法身。"愿吾同人共矢兹志也。专章若干则如右：


一、本社以研究各种文艺为的，创办伊始，骤难完备。兹先立演艺部，改良戏曲，为转移风气之一助。


二、演艺之大别有二：曰新派演艺（以言语动作感人为主，即今欧美所流行者）。曰旧派演艺（如吾国之昆曲、二黄、秦腔、杂调皆是）。本社以研究新派为主，以旧派为附属科（旧派脚本故有之词调，亦可择用其佳者，但场面、布景必须改良）。


三、本社无论演新戏、旧戏，皆宗旨正大，以开通智识、鼓舞精神为主。偶有助兴会之喜剧，亦必无伤大雅，始能排演。


四、舞台上所需之音乐、图画及一切装饰，必延专门名家者，平日指导，临时布置，事后评议，以匡所不逮。


五、本社创办伊始，除醵资助赈、助学外，惟本社特别会事（如纪念、恳亲、送别之类），可以演艺，用佐余兴。若他种团体有特别集会，嘱托本社演艺，亦可临时决议。至寻常冠婚庆贺琐事，本社员虽以个人资格，亦不得受人请托，滥演新戏，以蹈旧时恶习。


六、本社所出脚本，必屡经社员排演后，审定合格，始传习他人，出版发行。所有版权，当于学部、民政部禀明存案，严防翻刻。


七、入社者分三种：


甲、正社员。凡愿担任演艺事务，及有志练习者属之。


乙、协助社员。凡捐助本社经费，或任各职务者属之（凡正社员、协助员，本社均备有徽章。惟现在经费未充，所有徽章价值，乞各社员自给）。


丙、名誉赞成员。凡中外士人，赞成本社宗旨，扶持本社事务者属之。


九、本社临演艺之时，或有人愿扮脚色，与赞助其它各执事者，虽平日未入本社，但有社员绍介，本社即当以客员相待。赞助本社出版事业，无论翻译、撰述或承赠书画及写真等，有裨于本社之印刷物者，亦皆以客员相待，概不收会费。


十、应办之事，约分二类。


1.演艺会。每年春秋开大会二次，此外或开特别会临时决议。（开会时，正社员、协助员皆佩徽章入场，另呈赠特别优待券二枚，以备家族观览。客员、名誉赞成员，各呈赠特别优待券一枚。）


2.出版部。每年春秋刊行杂志二册（或每季一册，另有专章）。又，随时刊行小说、脚本、绘叶书各种。（凡正社员、协助员、客员、名誉赞成员，所有本社出版物，每种皆呈赠一份。）


十一、无论社员、客员、名誉赞成员，于本社事务有特别劳绩者，本社公同商决，当认为优待员，敬赠特别勋章一枚，以答高义。更须公议，以本社印刷物若干，为相当之酬报（仅捐资者，不在此例）。


十二、正社员每月须出社费二元以下，三十钱以上（均于阳历每月初交本社会计处）。协助员愿按月捐助与否随意。


十三、春柳社事务所暂设于东京下谷区泡之端七轩町二十八番地钟声馆。若有寄信件者，请直达钟声馆，由本社编辑员李岸收受不误。


此专章已经同人公认，应各遵守。其有未能详审处，当随时商酌改定。


乐石社记


粤若稽古先圣，继天有作。创造六书，以给世用。后贤踵事，附庸艺林。金石刻划，实祖缪篆。上起秦汉，下逮珠申。彬彬郁郁，垂二千年。可谓盛已。世衰道微，士不悦学。一技之末，假手隅夷。兽蹄鸟迹，触目累累。破觚为圆，用夷变夏。典型沦丧，殆无讥焉。


不佞无似，少耽痂癖。结习所存，古欢未坠。曩以人事，羁迹武林，滥竽师校。同学邱子，年少英发。既耽染翰，尤嗜印文。校秦量汉，笃志爱古。遂约同人，集为兹社。树之风声，颜以乐石。切磋商兑，初限校友。继乃张皇，他山取益。志道既合，声气遂孚。自冬徂春，规模寖备。复假彼故宫，为我社址。而西泠印社诸子，觥觥先进。勿弃葑菲，左提右挈。乐观厥成，滋可感也。


不佞昧道懵学，文质靡底。前鱼老马，尸位经年。伏念雕虫篆刻，壮夫不为。而雅废夷侵，贤者所耻。值猖狂颓靡之秋，结枯槁寂寞之侣。足音空谷，幽草寒琼。纵未敢自附于国粹之林，倘亦贤乎博奕云尔。爰陈梗概，备观览焉。


乙卯六月，李息翁记。


乐石社社友小传


以署名先后为次


夏铸，字丏尊，号闷庵。上虞人。


李息，字叔同，一字息翁。燕人，或曰当湖人。幼嗜金石书画之学，长而碌碌无所就。性奇僻，不工媚人，人多恶之。生平易名字百十数。名之著者：曰文涛，曰下，曰成蹊，曰广平，曰岸，曰哀，曰凡。字之著者：曰叔桐，曰漱筒，曰惜霜，曰桃溪，曰李庐，日圹庐，日息霜。又自溢曰哀公。


楼启鸿，新登人。字秋宾，号逍遥子。为人磊落不慕荣利，善属文。嗜金石，作印宗西泠丁黄诸子，能得其神似。


杨凤鸣，字子岐。嘉善人。性明敏，工书法，神似真卿。印仿汉人，能不失古意。


陈兼善，字达夫。诸暨人。嗜古金石之学，天资尤聪颖。故学印仅一岁，已深入汉人堂奥。


吴荐谊，字翼汉，又号闻秀。诸暨小东大庄人。幼好古，尤嗜印学，每见古印佳石，多方购得之，摩挲品玩，几欲具袍笏而拜焉。及人县学，乃研究章法刀法之道，作印甚伙。旋来武林。课余之暇，常摹仿古印，尤孜孜不倦。


周其，字淦卿。杭人。仪容秀隽，性忧郁。名其庐曰爱吾，意盖以孤芳自怜乎。刻印上宗周秦，朱文尤佳，细致周密，类其人也。


朱毓魁，字文叔。桐乡人。通文学，精刻印，不加修饰，得浑厚之气。


杜振瀛，字丹成。嵊人。别号郯道人，以地名也。善写兰，劲健中尤饶秀气。间写梅竹，亦有可观。盖其天资过人一等也。出其余力刻印，以浑古称。


徐啸涛，名葆玚。上虞人。知诗善画，篆刻初师辛谷。壬子来杭，与西泠诸印人朝夕研求，知印以宗汉为正。因尽弃辛谷之学而学之。尤善白文，浑厚高古，得汉人神髓。


邱志贞，字梅白。诸暨人。性亢直，有奇癖，见书画篆刻等，尝恋不忍去。家中寄其用费，多以购古书画碑帖之类。初学刻石，孤陋无师，不足以言印。岁壬子，就学武林，始与西泠诸印人相往来，又得西泠印社所藏自周秦以迄晚近诸名人印谱而卒读之，学乃益进。书画亦浑健，不失古法，但所作极鲜。


关仁本，字根心。杭人。性嗜美术，工刻印，旁款尤精。


戚纯文，字继棠。吴兴人。性淳笃，多巧思，工书画，尤嗜金石。遇有先人印谱，无不精心研究，故其所作之印古雅绝俗。


陈伟，钱塘人。原名家煜，字骨秋，别号骨道人。工篆刻，直追秦汉。以浑厚自持，不泥于章法。得老缶神髓。又善画山水，苍古老到，高出流辈。


翁镕生，字慕陶。杭人。性温和，酷嗜美术。刻印疏落入古。


毛自明，字伯亮，一字亮伯，号耿中。安吉人。恂恂儒雅，力学不倦。工篆刻，所作印有汉人遗意。


徐志行，字拙夫。上虞人。性聪慧，嗜金石文字。善行楷，兼工篆刻。


经亨颐，字子渊，别号石禅。上虞人。作印有家学，书宗小爨，因又号爨盒。


堵福诜，字申甫，又号屹山。会稽人。工画，喜作印。


张金明，字砺成，号侣尘。长兴人。性嗜古，收藏古书画甚富。又喜篆刻。甲寅冬，乐石社起，遂入社治印。


费砚，字剑石，号龙丁。华亭人。精于金石书画之学。夫人李氏，亦工诗，善篆刻。


胡宗成，字梦庄，号止安。绍兴人。工文辞，喜金石之学。搜藏汉魏六朝碑版及唐人墓志，精拓甚富。好奕棋，能书八分，刻印以秦汉为宗。尝与二三同志，创立臧社，推为社长。


王世，字匊昆，号菊悃。禹航西乡人，侨寓武林，喜探数理，兼有金石癖。


周承德，字佚生。海宁人。工文辞，博学好古，书法宗六朝。上窥汉隶，力学不倦，以其余暇，戏弄铁笔，所作印章，均有秦汉六朝神韵。


柳弃疾，字亚子，吴江人。少无乡曲之誉，而猖狂喜大言。十年结客，始愿莫酬，则杜门削辙。左对孺人，右弄孺子，自谓有终焉之志矣，顾复时时作近游。四年夏，泛舟西泠，遇故人李息霜，方创乐石社。邀之，则敬谢曰："仆少懵于艺事，金石刻划之学，诚有所未能，可奈何。"李子曰："无伤也耳。"因欢然从焉。昔齐王好竽，而南郭先生不能竽，乃滥厕众客之间；毛遂谓十九人曰，公等碌碌，所谓因人成事者也。盖于古有之，是以谢客难矣。


张一鸣，字心芜。桐乡人。杭爽倜傥，有淳于东方之风，一语出，令人颐解。尝奔走国事，从燕市酒徒游。既失意，归为湖上寓公。益以诗酒自放，佯狂落魄，闻者悲之。初为南社社友，继入乐石社。


姚光，字石子。金山人。年少媚学，恂恂有儒者风。长身玉立，意态洒然也。早岁入南社，从海内诸贤豪，上下其议论。继乃创国学商兑会于金山之留溪，声名益盛。四年夏五，结伴游武林，复为乐石社社友。


附：徐渭仁，字善扬。上虞人。自幼好学甚笃，以家贫中道而止。年二十，佣于武林师范学舍。执役之暇，辄手一卷，吟讽不辍。以贫故，无资购书，则拾字簏之弃本读之。又以余暇，为乐石社拓印款，工洁可爱。予以资，则不受，以书画印章等贻之，则大喜称谢。其嗜好殊俗如斯，可以传矣，故附及之。


广告丛谈


小序


英国大文豪马可累之言曰："广告之于商业，犹蒸气力之于机械，有伟大之推进力。"美国大商家奥古登之言曰："商业之要件有三：（一）商品；（二）事务；（三）广告。广告尤为三者之原动力"云。


盖商家研究广告，犹军士研究战略。商业为平和之战争，广告即平和战争之战略。值兹优胜劣败之时代，犹墨守数十年前之战略，鲜有不失败者。故吾社特倡最新式广告，属不佞承其乏，每日拟稿数通，就正有道。公余多暇，更拟辑录《广告丛谈》，随时记入报尾。研究日浅，苦不能为精当之言，大雅宏达，幸不暇弃，有以匡其不逮焉。


一


广告之意义，分狭义与广义两种。狭义之广告凡商品卖出，及银行会社之决算、报告等，有广告于公众之目的者，皆属于此类。即吾人普通所谓之广告是。至广义之广告，其界限殆难确定。凡社会上之现象，殆皆备广告之要素。如妙龄女子，雅善修饰，游行于市衢，直可确认为广告。


关于广义广告之论述，于英人维廉思地德所著之《广告术》中有论文一首，译之如下：


当社会未进步时，其广告之方法颇极粗杂，但不得谓为非广告。如美利坚印度人之酋长，以羽毛饰身，正示其部下，广告其身为酋长之意。迨社会既进步，广告方面亦因之发达。由其职业与地位，其广告之方法特异。故无论何人，皆有相应之广告。社会之进步，盖有如是。


上至神圣不可犯之女皇陛下，下迄徘徊市衢拭靴之贱夫，无人无广告者。女皇之广告行于国内。凡《宫廷录事》，记录女皇之一举一动，殆详尽无遗。又皇室之纹章，女皇之雕像，皆传诸万世，成为不朽之广告。


用广告于货币，非一私人所能为，仅女皇能之。无论金货、银货、铜货，皆刻有女皇之肖像。天下最宏大、适切之广告，殆无有逾于是者。


次于货币为邮票，是立女皇之广告。盖邮票皆揭女皇有像。邮票通行世界，女皇肖像亦遂为世界各人种所熟视。是盖与普通商人署己之名于明信片、印己之肖像于广告函者，无以异。


此外，征诸政治界，凡政治家之演说，及其它政治上之行动，亦可确认为有效之广告。此种广告，始现于口舌，继揭诸报纸。故政治家每审慎周详，甄其谋之臧否，殆与业工商者，究心其广告之方法无稍异。政治家将胜其政敌，不得不假力于广告，工商业将胜其竞争者，亦不得不张大其广告。广告之用大矣哉！


以上为英人维廉思地德之说，虽言近奇矫，然广义广告宽大之范围，于此可窥一斑矣！


二


广告为科学欤？技术欤？其有研究之价值欤？广告学之存在，尚未经人道及，故难断言广告为科学。然其支配之原理、原则，确凿可证。又未可斥为单纯之技术。广告发达，实在晚近，只供工商家实用而已。学者评究，殆所罕闻。譬犹经济学，逮至今日，靡不认为科学之一。然于百四十年前，殆无人识其为科学者。为萌为芽，行将结良实，缀佳果。"广告科学"必有宣言于世界之一日，是固可为假定者也。


谓广告非单纯之技术，可以"簿记"喻之。簿记或谓为学，或谓为术。学子主张，各据一理。逮至近世，主张"簿记学"者殆居多数。广告性质与簿记酷似，谓簿记为学，宁可卑广告为单纯之技术邪！


民法关于广告有定则，于法学上可据精妙之理，详切论定。更以商品买卖论之，凡商业经济学中，论货物之交换，或交通，广告实占重要之部分。又商业经营学中，论商店整理，广告亦唯一之要素。此外，如希望广告，绍介广告有无相通，为人生所必需。盖广告实为经济之枢纽，绝非单纯之技术所可限定者也。


三


广告分类，由种种方面别之，为类至繁。重用绘画者，谓之绘画广告；重用文字者，谓之文字广告；或直接达其目的者，谓之直接广告；间接达其目的者（药房登录来函，医士署同人公启者，属此类），谓之间接广告。又，用于商业者，谓之营业广告；否则，可谓之非营业广告。此外，如大广告、小广告；长期广告、短期广告等。此种之分类，皆由于广告之目的，或广告之方法，然不得谓为适切之分类也。


适切之分类，可即其性质上别之为二：一为移动广告，一为定置广告。迹其发达之历史，两者划然各异其渊源。分类之良法，殆无有逾于是者。


移动广告，如新闻广告之类是。新闻印刷既竟，必经送递，乃可收广告之效果。故此类广告，当视其移动之迟速，判其效力之多寡。属于此类者，有传单广告、信片广告、样本广告等。


定置广告，与前正相反，有不能移动之性质，如广告板之类是。广告板矗立市衢，炫其华彩，往来行人，游睇相属，广告之效力乃显。属于此类者，有招牌广告、舞台围幕广告、公园椅子广告、电车广告等。


移动广告为自动的，定置广告为他动的。此外，又有兼自动、他动二性者，谓之中性广告。例如，月份牌广告，赠送之际，属于移动广告；及悬诸梁壁，为座右之装饰，则又属于定置广告。属于此类者，有扇子广告、酒杯广告、手巾广告等。


又，以上三种之界限，亦有相混合者。如寻常递送之新闻，为移动广告；存贮于公众阅报处之新闻，为中性广告；新闻社前所张挂之新闻，为定置广告之类是也。


四


广告为招徕顾客之良法。往往有同一商品，同一实价。善用广告者昌，不善用广告者亡，是固事实之不可掩者。虽廉其价，美其物，匪假力于广告，必不可获迅速之效果。反是，以广告为主位，虽无特别之廉价，珍异之物品，然能夸大言于报纸，植绘板于通衢，昼则金鼓喧阗，夜则电光炫耀。及夫顾客偕来，叮咛酬应，始啜以佳茗，继赠以彩券。选择不厌，退换不拒，其商业未有不繁昌者。


广告之重要有如此。然广告之方法，以何者为最适切欤？今大别之为三：曰货币广告；曰邮票广告；曰新闻杂志广告。


一、货币广告


货币为一般人所通用。无论贵贱、男女、老幼，不用货币者，殆无其人。故货币之效力，可以普及全国，流通不歇，占广告中第一位。今以一万枚货币，与一万张新闻纸比较，其效力如下：


货币之流通，以每一日移入一人手计之，有一万枚货币，十日间可通过十万人手，百日间可通过百万人手。由是类推，远逮数十百年，货币之流通，正无穷期。广告之效力，亦日益扩大。新闻纸则不然。依西洋学者计算，每一张新闻纸，平均阅者八人，有一万张新闻纸，计阅者八万人。然新闻之流通，仅在当日，逮及翌朝，阅者殆稀。故谓，新闻纸一万张，阅者仅八万人，蔑不可也。较诸货币之流通，由一万而十万，而百万，其效力之多寡，何可以道里计！又，货币为人所宝贵，故遗失损坏者较少。若新闻纸，则一览无余，弃若敝屣。其寿命之延促，相去为何如邪！


昔有英国商人，于法国小银货上镌印己名，散布各处，颇得良好之效果。然用广告于货币，每为政府所禁，今无行之者。


二、邮票广告


邮票流通之效力，虽逊于货币，然货币仅能流通于内国，邮票则凡万国邮便联合国界内，皆可流通、自由。货币广告为内国的，邮票广告为世界的。故业外国贸易者，用邮票广告，效力尤着。但私人无制造邮票权，此不第吾国然也，世界各国靡不如是。


三、新闻杂志广告


新闻杂志广告，其效力虽劣于前二者，然简便易于实行。其利有三：


甲、流通最广 广告牌广告，限于一定之位置。电车广告，限于铁道之范围。手巾广告，不入贵显之堂。信札广告，不入家族之目。若新闻杂志，则无论贵族平民、老幼男女，不限于阶级，不界于远近，靡不购读传观。故新闻杂志之广告，确为实用广告之上乘。


乙、费用最廉 无论如何精妙之广告，倘费用太昂，必亏及本利。若新闻杂志广告，较他种为廉。例如，发明信片广告十万张，需资千元，此外，尚有印刷费、发送费等。若新闻广告以半版计，上海普通价值约二十元以内，其费用相差有如是。


丙、制造最速 手巾广告、板画广告等，制造需时甚久。今日商业世界，每竞争于分秒间。此种广告，殆不适于活用。若新闻广告，能于数小时内登出，故传递消息最捷。杂志广告所以次于新闻广告者，亦在此。


以上所述广告之方法，理论上首货币，邮票次之；以实行言，当推新闻杂志。又新闻广告尤为第一良法云。


五


广告之分类，于第三章已举其略。兹更综其要者，别为二十。详论如下：


一、新闻杂志；


二、传单；


三、书籍目录；


四、书籍附张；


五、营业招徕；


六、定价表；


七、画、明信片、信封等；


八、时宪书、月份牌、日记簿、星期表等；


九、火车；


十、电车；


十一、广告伞；


十二、广告塔；


十三、板画；


十四、音乐队；


十五、舞台围幕；


十六、山林；


十七、公园椅子；


十八、电柱；


十九、扇子、酒杯、食箸、火柴等；


二十、衣帽、手巾、包袱等。


一、新闻杂志广告


新闻杂志，种类綦繁，性质各殊，读者亦异。故登广告者，当审其新闻杂志之性质，与己所广告者适合与否，乃可收良好之效果。以上海报界论之，如《新闻报》之于商界，《民立报》之于学界，《妇女时报》之于女界，《教育杂志》之于教育界，佥有密切之关系。又征诸日本报界，如《时事新报》读者多商人，《日日新闻》读者多官吏，《读卖新闻》读者多文学家，《万朝报》读者多中学生，《都新闻》读者多优人、艺伎。人类不同，需用之物品亦各异其趣。登纸烟广告于儿童杂志，鲜有不失败者。


二、传单广告


传单广告之效力，虽逊于新闻杂志，然独适用于内地商店。盖内地与都市迥殊，营业规模至为狭隘。倘登广告于新闻杂志，虽名达都市，当地识者殆稀。若传单广告，最为适用。印费既廉，送递亦易。良善之法，当无有逾于是者。


三、书籍目录广告


书店广告，当以是为主位。故发行所或发卖所皆印有书籍目录，以备购者索取。普通书籍目录，年刊一次，或月刊一次，或用单张纸幅，或另装订成册。


《太平洋报》破天荒最新式之广告


上海报界四十余年所未见


中国开辟以来四千余年所未见


我《太平洋报》之广告部，特延精通欧美广告术大家主持其事，代撰最新式之广告文，并研究最新式排列之方法。


我最新式广告之特长有四：


一、上海旧式广告，皆另外专排一版。但看报者，以看新闻为主，于广告一版每不留意，故其效力甚薄。本报最新式之广告，皆夹入新闻之中，或排列新闻之上下两端，殆合新闻与广告为一体，使看新闻者，有不得不看广告之势。


二、上海旧式广告，皆字数太多，排列紧密，以致不能醒目。即幸为看报者所见，亦每以字数太多，不能卒读。本报最新式之广告，文字务求简要，排列务求疏朗，使看报者一目了然，于半秒钟内，能贯通全部广告之大意。


三、上海旧式广告，大半以直写事实为主。新奇花样，殊不多见。本报最新式之广告，专研究新奇花样，或排成种种之花纹，或添入醒眼之图画。此外，有小说式广告，新闻式广告，电报式广告，杂志式广告。种类甚多，不胜枚举，专以引人入胜为主。


四、上海旧式广告，每以一种广告文，连登数月或数年，致使阅报者习见不鲜，无丝毫之效力。本报最新式之广告，可以随时代撰种种新奇之样式，隔数日更换一次。如有愿订特别约章，每日更换者，亦可应命。


《太平洋报》之广告，具此四种特长，故《太平洋报》之广告，承我中华民国社会上公认为破天荒最新式之广告。


本埠广告价目（下略）。


广告部消息（七则）


（一）广告部广告


自本社发表最新式广告章程以来，连日收到各界广告多至数百通，且多长篇大作，不克即日注销，良用歉然。除择先到者逐日分别登出外，其余暂登入简便小广告中，以酬雅命，特此声明。


一以谢登广告诸君之厚谊；


一以证我太平洋广告之价值；


一以表自革命后我同胞之广告知识之发达。（4月1日）


（二）广告部广告


本社广告部近拟编辑《太平洋广告集》，分赠各界。第一编即日付印，以后拟每两月出版一编。（4月10日）


（三）广告部广告


本社编辑广告集，已承尤惜阴先生允赐序文。（4月12日）


（四）广告部广告


本报发刊以来，颇承海内外欢迎，广告一栏尤为大雅所推许。故本埠属登广告者日必数十起，呈报界未有之盛况。但外埠广告尚未发达，倘有愿任代收广告者，乞达函示，当将代收广告专章、外埠广告价目寄奉不误。（4月19日）（五）广告部紧要广告


近日属登新式广告者较多，撰文镂板，需时甚久，每致延迟，良用歉然。以后倘承登新式广告者，乞先数日交下，俾获斟酌完善，镌刻精工。但有必须从速者，当先以简单形式登出，遐日再更换各种花样。仅此布达。希见谅焉。（4月23日）


（六）广告部答复


徐觉士问：李叔同所书是何笔法？有样本否？


答：本报报头及本报新式广告木戳，皆李君手笔，可供参考。（4月29日）（七）广告部答复


张法人君间：本报所载新式广告之格式花样，可否摹写登入他报？


答：本报以开通风气为主，不愿限制版权。但荷需用，尽可随意摹写，转载他报。（5月6日）


文美会消息（六则）


（一）文美会之成立


叶楚伧、柳亚庐、朱少屏、曾孝谷、李叔同诸氏同发起文美会，以研究文学美术为目的。凡品学两优、得会员介绍者，即可入会。每月雅集一次，展览会员自作诗文美术作品，传观《文美》杂志，联句，各家演讲，当筵挥毫，展览品拈阄交换等。事务所设在太平洋报社楼上编辑部内。（4月1日）


（二）文艺消息


文美会发起以来，入会者甚众，来月拟开成立大会。（4月12日）


（三）文艺批评


日本书画大家创立淡白会，每月开会一次。七年前，淡白会场多在汤岛天神鱼士楼，近年移至京桥出云町孔川楼。开会时，陈设会员作品，当筵挥毫，出品交换。吾国近发起之文美会，与此性质相似。淡白会员仅十余人，人品皆风雅娴静，其作品极潇洒清疏，洵不愧淡白之名矣。吾国人陈师曾、曾孝谷，李叔同诸氏留学东京时，亦在此会，日人当筵乞书画者尤多。（4月15日）


（四）文美会将次开催


叶楚伧、柳亚庐、朱少屏、李息霜、曾孝谷氏发起之文美会，闻于旧历二十日前后将开第一回集会。届时，凡会员各出美术制作品一件，抽签交换，并有联吟、集句、当筵挥毫种种余兴。其会员之书画优秀制作，且拟陈列会场，以资参考。又，例出之《文美》杂志所需资料，皆系诸会员得意之作，刻正从事编辑云。（4月21日）


（五）文美会今日开会


文美会第一次雅集，准今日下午四时在三马路大新街新桂茶园对门天兴楼酒馆举行。闻有当代书画金石大家李梅庵，吴昌硕先生等来会云。（5月14日）


（六）文美会第一回开会之盛况


1.速开第一回月会之理由


文美会以研究文学美术为宗旨。阳历三月即已成立。发起人为柳亚庐、叶楚伧、朱少屏、李息霜、曾存吴诸氏。照章每月须开例会一次。因同人事务繁忙，第一回月会本拟月底举行。而文学书画家陈师曾（即朽道人）、范彦殊二君向在南通州主持政教，日前适以事来沪。良朋快聚，佳会难得，同人特尽力摒挡，赶于14日午后四时，在三马路大新街天兴楼上开第一回月会。文酒设宴，成于咄嗟，而其盛况实有令人惊叹者，亦可谓空前之韵事也。


2．地点之意外适宜


原拟借愚园或扆虹园一席之地，陈列文艺品及会友小集，而以上各地稍嫌偏远，运送品物或多不便，屋宇于陈列品物亦未必适用。会期已迫，而会场未定，同人非常焦灼。忽有谓天兴酒楼后楼有屋三楹，足供应用者，不得已而定议，以该楼为第一回月会之会场。屋共三间，一间陈列各会员交换品，书画家当宴挥毫亦附于此室；一间陈列卖品；一间陈列参考品。琳琅四壁，照眼光耀。屋虽略小而颇合用，一切供应亦颇亲近，而会友往来交通复极便利。不谓于十丈红尘、万种喧阗之中，忽现此淡泊而不谐俗之冷会，与会者咸谓，为初念所不及料云。


3．陈列品之种种可观


是日因会期定于仓促，发表甚迟，而到会者尚有二十余人之多。李梅庵（即玉梅花庵道士）、吴昌硕两先生，亦以客员资格来襄盛举，且皆临时挥毫，应人之请，其豪兴正复不浅。出交换品共十三人，一人有出二件或四件者，共得二十余件。其中最可宝（保）贵者，为八十二岁老人蒋卓如先生书联，文曰："以人为纪，得天之时。"又，朽道人之梅花条幅，枝干皆用篆法画成，古香古色，洵推杰作。又，范彦殊氏之折扇，自书文美小集之律诗一首，流连文酒，感时得意之怀，溢于楮墨。得此为纪念，文美增色多矣。其它交换品十余件，如诸贞长、费公直、柳亚庐、余天遂、严诗庵、黄朴存、叶楚伧、夏笑庵、李息霜、曾存吴诸氏，或录旧诗，或抒新采，兴酣落笔，皆具特殊之长。出卖品二十余件，李梅庵氏之折扇二柄，皆两面书画，笔墨题识，趣味入古，一望而知为名手。朽道人山水二幅，气韵浑厚。李息霜氏以篆法书英字，自成派别，而不伤雅，所书系英国大文豪沙翁之诗，体裁恰好。曾存吴氏之花卉团扇，摹模恽派，颇有心得。沈筱庄之雕刻象牙扇骨，于三四分宽、四寸长之物，刻字八行，每行百二十字左右，细入毫芒，而笔意直逼米老，精妙绝伦。谓之魔术中之雕刻家，非过誉也。


参考品另为一室。曾存吴氏所藏五六年来日本文部省美术展览会之选品及日本西洋画家之杰作集五六种，参照印证，引增兴趣不少。朱少屏氏所藏古画多种，皆名人之作。其最夺目者为于海屋之手卷，花木数十种，穿插配合，实具苦心。异禽二十余种，共四十余尾，构图设色，迥异时流。他若朽道人之《残荷》，运笔疏宕，觉秋水伊人，呼之欲出。又，沈墨仙氏之《枇杷》，李梅庵氏之《松》，吴昌硕氏之《梅》，（三氏皆临时挥毫），一时兴来之作，莫不韵味天然，一洗凡近之习也。


4．杂志之特色


同人制作品凡百余页，首文，次诗，次词，又图画十六幅，印五种，滑稽告白数种，及附录文艺纪事，用杂志体裁装成一册，名曰《文美》。叙言系姚锡钧氏所作，他为黄宾虹氏之古玺印铭，息霜氏之《李庐印谱序》，存吴氏之《与某记者论西洋书画》，（天）遂氏之《遂庐笔记》，亚子氏之《血泪碑历史》，皆饶有趣味之作。诗词则洪思默感，沉艳浓郁，无件不精。图画中山水最多，绵密轻妙，各有家法。息霜氏之《盼》，以洋画笔墨写优美之意，实为吾国画界之创格。存吴氏之《马》，用笔设色，纯仿宋法。比较息霜氏之《盼》，一新一旧，恰是背道而驰。对照参观，可见艺术之头头是道也。朽道人之广告集图案，系用汉竹叶碑文组织而成，趣味高古，可以为亚东国粹之代表。严诗庵氏之《文美纪念碑》，别开生面，而独具匠心。以上各品装成杂志，原以备临时传观会友。因佳制甚多，秘之可惜，刻拟集资印，不日即可发行，诚快事也。


5.交换书画品之愉快


会友十三人，共出交换品二十余件，于尊酒微醺之际，由李、曾二氏用抽签法彼此互换。此时，凡出品者，皆于其所欣感之物生无限希望。每揭一物名，则属耳注目者举场一致，其情与盼望选举之发表都无殊异。黄朴存氏慕朽道人之名已久，及是日，见朽之交换品系古梅一幅，垂涎特甚。未几发表，应得是画之主人竟是黄氏，合堂喝采。而黄氏之得意，尤不可形容。范彦殊之诗扇，李息霜读之，爱不释手。当用笺纸书是诗纳入衣袋中，虑少缓为他人所得，不及抄录也。不意发表后，此扇亦竟为李氏所得，皆可谓随心所欲矣！曾存吴氏之画扇，初用纸套封固，未露真面，人皆疑为裸体美人。于是引起一般好奇之心。欲得是品者不知凡几。及至揭晓，仍是恽派花卉，为费公直氏所得。而存吴氏所得，系息霜氏之书。曾、李本旧同学，交换书画之事非止一次。是日用抽签法，曾又得李之制作，一若数由前定之也。讵最后之一人为严诗庵氏所得，仍是自作之品。无已，乃与存吴氏所得再相交换，然后毕事。洗杯更酌，夜色已初更矣。（5月16日-18日）


城东女学消息（六则）


（一）城东女学制作品


南市竹行弄城东女学，为杨白民先生独力创办。其学科成绩卓然，占上海女学第一位置。即所作各种美术品，亦精妙古雅，冠绝侪辈。如刺绣之琴联、屏条等，尤为学界同人所称许。又，城东讲习会会员诸女士，工书法者极多。所书之对联匾额，悬列四壁，每为专门家所叹赏云。（1912年4月1日）


（二）城东女学讲习会国文成绩评语


南市城东女学讲习会员皆于国文深造有得。兹择录一二如下：


论女子欲求平权须先求平等教育（孟俊）


评语：议论痛刻，足为吾女界吐气。


女子参政小言（陆坚毅）


评语：气焰万丈，有旁若无人之概！


论女子欲求平权须先求平等教育（程耀）


评语：说理精细，自是通人之论。


城东女学讲习会开办仅数月，成效已斐然可观。校长杨白民君，热心教育，于此可见一斑云。


说学校试验法之不可行（胡萃新）


评语：说理明快，结构整饬。所举三大端尤精当切实。名论不刊。


又 七绝四首（惜穷）


为秋瑾烈士建风雨亭募捐启（树爱）


评语：振才媛之词笔，发潜德之幽光。《启》文雍容揖让。神似欧阳；《诗》亦爽利可诵。秋瑾烈士有知，当含笑于九泉矣！


元月二十日，女子军事团由上海出发江宁，会同北伐。同学张君志学志行、黄君慧缣及姊氏雪瑗均与共随，爰作长句以送之（雪子）


作文全文略，仅存李叔同所作评语。


评语：掷地有金石声，不作细响。人中虎耶！文中龙耶！谁谓巾帼中无英雄！（1912年4月8日一5月17日）


按：此数题，为城东女学学生的作文题，文章略去。


（三）孟俊女士书法


女子作字，大半柔媚稚弱，一览可辨。不第吾国然也，欧美印倭，靡不如是。此为记者十数年之经验，深信不疑者。前月过城东女学，获见孟书华女士所作篆隶楷各种书幅，为之惊叹，觉曩日所持之论，乃大谬也。女士所作篆书，似昊仓石摹石鼓；隶书似杨岘山临张迁；楷书古拙苍茂，胎息汉魏，尤为记者所叫绝。如今日本报所登之"空寂舍"三字，虽非女士得意之作，然古雅疏朗，足可与海上第一流老书家相颉颃。此非记者一人之私论，世有精于鉴赏者必以鄙言为不谬也。女士诣犹稚，涉猎碑版较少，其书法精美，得诸天禀者为多。今后再多嵬术名石精拓，研究而参考之，不数年，必可享第一盛名于吾国，此固敢为预言者也。吾国近年以来，欧学发达，研究书法者，殆无其人。老辈日见凋零，后者无人继起，则吾国数千年来冠绝世界，精妙绝伦之书法，将扫地尽矣！女士勉旃，兴灭继绝，匪异人任。记者不敏，亦将拭目俟之！（1912年4月16日署名息）


（四）平明会


本埠城东女学于本星期二（即阴历五月十九日）晨六时半举行平明会，合高级学生于一场，为各种书法之练习。先预备钩摹各种字碑，届时随学生嗜好，领取摹写。书毕，各奖以书物。惟书物不能一律，用拈阄法分给之。此会之发起（会事不拘书法、图画、音乐、体操等。）一为取新鲜空气；二为力矫女子之迟缓性。洵为会集特色。（1912年6月2日）


（五）城东女学第十次游艺大会之先声


本埠南市私立城东女学开办已有十年，游艺会开过九次，此次拟开第十次纪念游艺大会。除本校学生演艺外，更请热心教育诸同志共同奏艺，收券资以助校中经费。会所拟借教育总会。届时必有一番出色之光彩出现。详细内容俟容再访录。（1912年6月8日）


（六）城东女学书画研究成绩展览会


本埠南市竹行弄城东女学于前月二十一日开第一期书画研究会。由汪吹六、沈墨仙两先生主任教授。会员约二十人，每日实习三小时，已经前报。至本月二十日第一期修了，特开成绩展览会。


会员诸氏作品或悬挂壁间，或陈列凡上，共计九十余种，以供来宾观览，并请名人品鉴。兹录息霜评语，刊《文艺批评》内，以见该会成绩之一斑云：


城东女学书画研究会成绩


书法部


丁乘时之大"佛"字。结构平稳，笔法圆和，洵为雅俗共赏之作。又，草书斋额"静观自得"四字，气息亦淳厚。


孟书华之孟姜敦古篆"寿"字，雄浑古穆，款字尤老健。又"智水仁山"四字额，用笔结体均极似李若农。


曹维镕之"空寂舍"小额，秀雅修洁，"款"字亦极精美。


画法部


丁乘时之"华顶归云"四尺堂幅，为会场中第一大作。笔力色彩，均有可观。又，兰石屏条，亦有潇洒之趣。


画法部作品最多，佳作尤多。如王玉林山水扇面之淡雅；孟书华墨石册页之高古，皆于会场中放一异彩。


杨雪琼梅花横幅，枝干整齐而生动，尤为观者所叹赏；朱贤英、席上珍、曹维镕诸氏所画之扇面，皆有天然之妙趣，沈葆德、陆坚毅、朱树爱、陈修、杨雪瑶、杨凤勤诸氏之作品，亦各有特色，使观者为之心旷神怡。


第一期书画研究会开办仅匝月，收此空前良好之效果，诚可为吾女学界庆。第二期书画研究会闻将于本年年假时依旧续办云。


按：城东女学是杨白民创办的一所女学堂，杨白民和李叔同是老朋友，他们在日本留学时即已相识。1912年4月1日，《太平洋报》创刊，李叔同在编报之余，还在城东女学任教，讲授国文，并且很关心城东女学的各种活动，所以不断在报上发表有关城东女学的消息。


日本文艺消息（五则）


（一）


吾国人留学日本入官立东京美术学校者，共八人，皆在西洋画科。曾延年，李岸二氏，于去年四月卒业返国。此外，留东者有陈之驷，白常龄、汪口川、方明远，潘寿恒、雷毓湘诸氏。又有谈谊孙氏，于六年前曾入该校雕刻科，至二年级时，因事返国。谈氏通金石之学，工篆刻，擅长浙派，天性极与雕刻相近，半途辍业，人多惜之。


吾国女子留学日本入私立女子美术学校者，多至三十余人，亦大半在洋画科。昨有卒业生包女士卒业制作画，颇为中日人所称羡云。（4月7日）


（二）


日本近年以来，西洋画进步极速，年设官立文部省展览会一次，奖励佳作。此外，又有白马会与太平洋画会两团体，最有势力。白马会以黑田清辉为主盟，此外有冈田三郎、助和田英、作藤岛武、长原率太部、三宅克已、中泽弘光等。又官立美术学校之教师与生徒，皆属此派。太平洋画会，小山正太郎执牛耳，此外著名大家有中村不哲、蒲斋国四郎、小杉未醒、古回博、石井柏亭、中川四郎、太下藤次郎、丸山晚露等，又有关西鹿子、木孟郎亦属此派。此派俗称为在野派，专与官立美术学校作对。实则此派之势力，决不能与白马会相拮抗。


去年白马会名目已解散，然其势力依然存在。以实力论，以名誉论，皆在太平洋之上。故美术批评家，于太平洋画家作品辄加微辞。如鹿子木、中村诸氏之作，近年以来，颇不为社会所欢迎。及观于白马会一方面，如黑田、冈田、和田诸氏之作，殆同声称扬，毫无异议。白马会员黑田氏，群拟为洋画大统领，其势力之大，可想见矣。平心论之，日本洋画发达，黑田氏之力为多。黑田年仅四十余，现任美术学校教授兼帝室技艺员云。（1912年4月7日、11日）


（三）


日本美术团体赤瓮会第一回展览会，定于三月二十九日至四月五日在三会堂开催。此会为东京美术学校去年洋画科卒业生所组织。吾国曾延年、李岸两氏亦在此会。


日本《白桦》杂志社主催第五回美术展览会定于四月十二日至二十一日在京都府立图书馆内开催。（1912年4月13日）


（四）


日本音乐老大家上真行先生，二十年前任东京音乐学校教师，后任宫内省雅乐部员，于和洋音乐皆能窥其堂奥。通汉学，工诗。昨获由日本寄来四月《太阳》，载有先生《芳溪看梅，用东坡聚星堂韵》三首，有句云："桧杨风翻只多叶，石鼎春茶烹碧雪。人间酒肉嫌荤腥，佛前盂钵爱清绝。"闲情逸致，有潇洒出尘之概，诵此可想见先生风采矣。


先生自谓不工书，然书法古拙，极似吾国费屺怀先辈。他日当嵬求影人铜板，以供大雅鉴赏。（1912年4月13日）


（五）


日本书画大家创立淡白会，每月开会一次。七年前，淡白会场多在汤岛天神鱼士楼，近年移至京桥出云町北川楼。开会时陈设会员作品，当筵挥毫，出品交换。吾国近发起之文美会，与此性质相似。淡白会员仅十余人，人品皆风雅娴静，其作品亦潇洒清疏，洵不愧淡白之名矣。吾国人陈师曾、曾孝同诸氏留学东京时，亦在此会，日人当筵乞书画者尤多。（1912年4月15日）


荐函·金石家沈筱庄


沈君筱庄，精于篆刻。所作诸品，古气盎然，直似秦汉。其尤擅长者，能于方寸之间，作二三千字。棘端削猴，不是过也。诚为中国美术界之特色。前游京师，大受都人欢迎。今以事旋沪，寓四马路萃秀里普记栈。同人服其绝技，敬为揄扬，以志钦佩。


瑟楼 伯英 喃喃同启


觉龛 诗庵 息霜


书刊介绍（二则）


《中国实业杂志》


是杂志为李道衡君独力经营。李君旅日多年，任东京高等商业学校教师，于三年前创刊《南洋群岛商业研究会杂志》。年刊数册，体例完善，材料丰富，久为海内外所欢迎。自今年改为月报，定名《中国实业杂志》，并专聘商学大家主持笔政，编辑精工，记载翔实，广告一门尤具特色，印刷亦精致，不愧为吾国模范杂志云。


总发行所日本东京府下千驮谷盯八四四。


按：李道衡即李涛痕（原名李文权），是李叔同在日本创办春柳社、共同演出《黑奴吁天录》时的好朋友，当时任东京商业学校的教师，后来从事商业工作，创办了《中国实业杂志》，在南洋一带影响很大。1912年4月初，来上海考察商业，与李叔同欢聚，李叔同在《太平洋报》上发表了李文权先生来沪的消息，并刊出了李文权的相片。并且在广告栏上用多种样式刊出了《中国实业杂志》的广告。此文是李叔同向读者介绍《中国实业杂志》的内容的一篇短文。


《天籁阁四种》


《天籁阁四种》，娄江宋梦仙女士贞着。一、文、诗词若干首；二、画稿十余帧；三、印玩一卷；四、城南草堂倡和集一卷。女士为云间许幻园君德配，幼师天南遁叟，善诗词，兼工绘事。《城南草堂题咏图》一首，和者多知名之士，许君□□□□□□□□□□□四种，昨承见示。诗词清新俊逸，朗朗可诵。洵可传之作也。


按：《天籁阁四种》的作者宋贞（宋梦仙）是许幻园的妻子，工诗善画。李叔同在城南草堂居住的时候，宋贞和李叔同的母亲往来非常亲密，所以李叔同从不称其为"许夫人"，也不称其为"盟嫂"，而直以"大姊"称之。


宋贞病逝之后，许幻园将其所作收集保存，共成四种，合成一编，以宋贞书斋天籁阁为书名，刻印出版，名《天籁阁四种》，即以一部赠李叔同，李叔同于是写了推荐文章，介绍给读者。


汉长寿钩钩铭题记


右汉"长寿"钩钩铭二字。阮元案，铭作阴款。揣其制，当更有一钩，文必阳识。古人合之以当符券也。


癸丑五月十四日。丏翁同学二十八年诞辰，摹此以祝丏翁长寿。


当湖老人息翁


难得


命以八字为表，五星为里；课以八卦为体，六壬为用。故推命必须由表察里，庶无顾彼失此之虞。占课更明体达用，始有如响斯应之妙。然欲兼通其义者，近世罕见。山阴修竹轩主人始下董帷，旋游莲幕。以曩昔余暇，得精是术。大马路萃泰等布号，各宾主数十人，无不向求指教，因而避咎趋利者，固不一而足。而余蒙教益，更获奇中。视彼仅谙八字、八卦者，不啻仙与凡矣。


惜主人久耽于市隐，拟返稽山镜水间，作避暑计。盖相与日久，余闻之，若有所失，并为吾辈未获针指者憾焉。故不吝布闻，愿欲明休咎者，勿交臂失之也。


寓宝善街新申福即椿久路。


润资，起码四角，逐年成本两元。余列仿单。


当湖李漱筒谨识


文坛公鉴


本社创办伊始，资本微弱，撰述乏人。故第一期材料简单，趣味缺乏。至为负疚。自第二期起，当竭力扩充，并广征文艺，匡我不逮。凡论说、杂着与新撰唱歌、诗词、谣曲等，倘蒙赐教，至为欣幸！（惟已登入报章或刊入书籍者毋再寄来。）他日登出后，当以李叔同氏水彩画、油画或美术、音乐书籍等奉酬。（寄稿限五月底为止。）


征求沈叔逵氏肖像


沈氏为吾国乐界开幕第一人，久为海内所钦仰。今拟将沈氏肖像登入本杂志。如诸君有收藏此肖像者，请付邮寄下。他日登出者，赠水彩画一张，第二期杂志一册，日本唱歌一册。其它未登出者，亦各赠第二期杂志一册，日本唱歌一册。其肖像无论用否，他日必一律寄还。（期限至五月底为止）


征求滑稽讽刺画稿


用浓墨画于白纸上，张幅不宜太大。信面注明"滑稽讽刺画稿"字样，交本社三层楼广告部收。


（甲）一等，送阅本报二个月，送登新式小广告一星期（地位不定）；


（乙）二等，送阅本报一个月，送登新式小广告三日（地位不定）；


（丙）选外佳作。


以上等次、姓名，皆随时发表，登入本报第三页角。


以上甲、乙、丙三种，于发表后，续登入石印附张。


画稿无论入选否皆不检还。


征求小学校中学校女学校学生诸君毛笔画


来稿须注明：某地、某学校、第几学年生、姓名、年龄等。入选者酬谢如左：一等赠阅本报两个月，精美书籍两册；


二等赠阅本报一个月，精美书籍一册；


三等赠阅本报一个月；


大小不拘，画体不拘。入选姓名随时发表。来稿交本社三层楼广告部收。


征求学生毛笔画新规则


1．来稿以学校成绩为限，每幅一角，须盖学校印章，能由学校长或教员寄来方妥。


2．寄稿须证明学校第几年级及年龄、姓名、住址。


3．寄稿以高等寻常小学校为限。


4．寄稿不符以上规则者不录。


入选者酬谢如左：


一等，赠本报两月、书籍两种；


二等，赠本报一月、书籍一种；


三等，赠书籍一种。


入选姓名随时于本报第三页角发表。


画稿交本报三层楼广告部。


按：6月10日，李叔同在《太平洋画报》上发出《征求学生毛笔画启事》以后，投稿者很多，但有超出规定者，如年龄过大，或稿源不明者，因此又补发了这则《启事》，对投稿对象作了严格规定。


醾纨阁李漱筒润格


书例，篆隶行楷同例。


堂幅，八尺，四元。


六尺，三元。


四尺，二元。


横幅：楹帖同堂幅例。


屏条照减半。


名刺，半元。


纨折扇，半元。


双行小楷、写金女扇加倍。


以上点品，均照加倍


篆刻例，石章每字四角半，余另议。


件交四马路大新街口书画公会报馆。


李漱筒重订书例


鄙人自入南洋公学以来，事务冗忙，日鲜暇晷，索件者有应接不暇之势。兹特重订润例，并一切限制如左：


折扇名片，每件一元。


楹联，均三元，大小同例。


屏幅四尺以内，每条一元。


凡寿屏，碑志诸大件均鲜暇不应。


取件以七日为限。立索加润不应。


索书之件并润资均托春江花月报馆代收。润不先付，概不加墨。


李漱筒启


李叔同书例


名制，一元。


扇子，一元。


三四尺联，二元。


五尺以上联，三元。


横竖幅与联例同。


三四尺屏四幅，三元。五尺以上屏四幅，六元。四幅以上者照加。


余件另议，先润后墨。


件交太平洋报馆广告部。


李叔同和上海格致书院征答题


一、格致书院己亥夏季课题（己亥年八月二十三日）


问：三十年来，吾华人崇尚各种西艺，近今更甚于前，有先学习其语言文字以为阶梯者；有专赖译成华文之书籍，以资考索者。或谓：日本仿效西法，已尽得其奥窍。如先学日文，以为学西艺者先路之导，则不啻事半功倍也。其说然否？试比较其迅速、利弊、得失之所在，而详告之。


十月三十日截止，余照旧例。


格致书院已亥夏季课案（庚子十月二十一日）


超等16名（略）；特等20名（略）；一等（28）名。其中第22名为李成蹊，即李叔同（下同）。


二、格致书院壬寅年十月份课题（壬寅十月初一日）


策论：1）中英商约业经妥定画押。闻尚有后言，至民教不和之案更难处置。其如何使之相安？试条议以对。


2）拟黄黎洲、卢梭合传。


格致书院本年十月课案（十一月十五日）


策论20名，第七名为李成蹊。


三、格致书院壬寅十二月课题（壬寅十二月一日）


策论：1）中国文字极繁。近时翻译西书，知尚不敷用。问以何法添补，得弥其缺？


2）拟陈子昂对利害三事。


去年十二月中西书院课案（二月十五日）


策论12人，第二名 李成蹊


四、上海格致书院癸卯四月份课题（癸卯四月二日）


策论：1）中国汉三杰与近今所称意大利三杰，其勋业、品行优劣若何论？


2）拟中国殖民政策。


上海格致书院癸卯四月份课案（癸卯五月十五日）


策论53名，第十九名，李成蹊


五、上海格致书院癸卯五月份课题（癸卯五月一日）


策论：1）西比利亚铁路告成，与中国市政有何关系？


2）中西字学源流考。


上海格致书院癸卯五月份课案（癸卯闰五月十五日）


策论 第三名 李成蹊


六、宁绍台道官课课题（癸卯闰五月四日）


策论：1）元诏各道廉访使《作成人才以备选举》论。


2）泰西与中国交涉，动云利益均沾。而中民之商于外国者，节节受制。宜如何申明约章，参证公法以卫远商而维政柄策。


卷缴上海虹口中西书院，限月终截止。


上海格致书院癸卯夏季课案（癸卯七月十四日）


夏季格致书院课卷业已由宁绍台道评定甲乙，发案揭晓


超等16名（各有奖洋）；特等24名；一等111名，第42名，李成蹊 各奖三角。


七、上海格致书院癸卯南洋大臣特课题（癸卯八月一日）


策论：1）张骞、苏武论。


2）广开蒙学以豫人材根本策。


苏松太道癸卯上海格致书院特课案（十一月二十五日）


超等20名 第十八名 李成蹊


特等30名 一等130名


八、上海格致书院癸卯九月份课题（癸卯九月一日）


策论：1）子产治郑，孔明治蜀，均不下赦令。其故安在？


2）拟《管子·轻重篇》："问乘马补亡。"


上海格致书院癸卯秋季天津道课案（十二月一日）


超等10名 第一名 李成蹊


九、上海格致书院癸卯十月份课题（癸卯十月一日）


策论：1）近有赛珍会，又名博览会，肇于何时？始于何国？其旨意何在？可析言之欤？


2）太史公《游侠列传》书后。


上海格致书院癸卯十月份课案（癸卯十一月十五日）


策论77名 第三名 李成蹊


十、上海格致书院癸卯十一月课题（癸卯十一月一日）


策论：1）苗疆改土归流，中国垂为定制。乃当时如赵文定、张文敏诸人訾为非策，其说可足证欤？


2）论合群与自治之意义与权限。


上海格致书院癸卯十一月课案（十二月十六日）


策论54人 第三名 李成蹊


十一、上海格致书院甲辰九月份课题（甲辰九月一日）


策论：1）日俄战事胜负尚难逆睹。将来结局如何为上策？试推论之。


2）夷齐让国说。


上海格致书院甲辰九月份课案（十月十五日）


策论：72名 第五名 李成蹊


十二、上海格致书院甲辰十月份课题（甲辰十月二日）


策论：1）汉唐宋明党祸论。


2）上海格致书院藏书楼序。


上海格致书院甲辰十月份课案（十一月十五日）


策论：166名 第十八名 李成蹊


以上论文仅存题目及得奖情况，文章已佚。


朽道人传


道人姓陈，名衡恪，字师曾。义宁陈伯严先生长子也。风雅多能，工诗词，善书画、篆刻。中年以后，技益进，名满都下。执政教育部十年，不为俗习所溺，人以是多之。子封可，亦善画，能篆刻。




卷二 明月禅心


南山律在家备览略编（持犯篇）


第一门第一章 持犯总义-持犯名字


第一门第二章 持犯总义-持犯体状


第一门第三章 持犯总义-成就处所


第一门第四章 持犯总义-辨犯优劣


第一门第五章 持犯总义-方便趣果


第一门第六章 持犯总义-阙缘不成


第一门第七章 持犯总义-境想分别


第一门第八章 持犯总义-别简性重


第一门第九章 持犯总义-广斥愚教


第二门第一章第一节 持犯别相-性罪-杀


第二门第一章第二节 持犯别相-性罪-盗


第二门第一章第三节 持犯别相-性罪-淫


第二门第一章第四节 持犯别相-性罪-妄


第二门第二章第一节 持犯别相-遮罪-饮酒


第二门第二章第二节 持犯别相-遮罪-过中食


第二门第二章第三节 持犯别相-遮罪-高大床


第二门第二章第四节 持犯别相-遮罪-严身


第二门第二章第五节 持犯别相-遮罪-歌舞


南山律在家备览 略编（学者宜先详览卷首之例言及目表然后再阅正文）


持犯篇


▲事钞云"然戒是生死舟航，出家宗要。受者法界为量，持者麟角犹多。良由未晓本诠，故得随尘生染。此既圣贤同有钦序。何得抑妨不论。故直笔舒之，略分四别。一者戒法，此即体通出离之道。二者戒体，即谓出生众行之本。三者戒行，谓方便修成，顺本受体。四者戒相，即此篇所明，通亘篇聚。"资持释云"初二标叹戒功。依此净戒行越苦海，故如舟航。凡入道门无不禀戒，故是宗要。受下明多犯所以。受时遍境俱发，故通法界。随中一行犹难，故如麟角。麟是瑞兽国君有道乃现。止有一角，举此喻其少耳。受多持少，患在迷教，故云良由等本诠。即目律教。尘染即是毁犯。此下示意列章，上句引圣为况。何下显今须述。故下列示章门。通出离者贯彻因果故。生众行者基址义故。顺本受者是随行故。通篇聚者属教诠故，亘即遍也。"


通亘篇聚者，是即以戒本为相，就法而辨。文举篇聚，局具戒言。若五八戒，如济缘云，罪无篇聚，至于大重小轻方便趣果义则不别也。


事钞中，标示戒法戒体戒行戒相四种，前后文凡两出。其中戒法戒体戒行，前后文义大同，今并编入宗体篇内。唯戒相一种，前后有，前约行言，后就法辨。就法中，广示持犯，卷帙繁重，故今别立持犯篇具明此义。前宗体篇中第四门戒相，仅明约行一义耳。


▲资持云"问，何者为相？答。如后释戒，三科束之，一所犯境，二成犯相，三开不犯，总为相矣。更以义求，亦为三别，一犯与不犯，二犯中有轻重不同，三有方便根本差别。统论其相，不出心境。如下更解。"


▲资持云"问，何以不但释相而总论四戒者？答。戒是一也，轨凡从圣名法，总摄归心名体，三业造修名行，览而可别名相。由法成体，因体起行，行必据相。当知相者即是法相，复是体相，又是行相，无别相也。若昧余三，直尔释相，既无由序，不知所来。徒自寻条，终难究本。"以上皆见事钞记卷十五。


▲资持云"前明戒法但述功能，次明戒体唯论业性，后明戒行略示摄修。若非辨相，则法体行三一无所晓。何以然耶。法无别法即相是法，体无别体总相为体，行无别行履相成行。是故学者于此一门，深须研考。然相所在，唯指教诠。举要示相不出列缘，缘虽多少不出心境。罪无自体，必假缘构，非境不起，非心不成。若晓此意，类通一切皎如指掌。余更如文。"见事钞记卷十七。


持犯中分为二门 一持犯总义


二持犯别相


▲资持云"以总收别，由别总前后相照，持犯方明。"见事钞记卷十五。


第一门 持犯总义


持犯义中分九章 一持犯名字


二持犯体状


三成就处所


四辨犯优劣


五方便趣果


六阙缘不成


七境想分别


八别简性重


九广斥愚教


第一章 持犯名字


▲资持云"名即是字，连绵为语，无劳强分。持犯两名，并望受体违顺为名。寻文可见。"


二持 止持 止持…………作犯


作持 作持…………止犯


二犯 作犯


止犯


俗众所受五戒八戒，唯有止持作犯二义。


▲事钞云"先解二持。言止持者。方便正念，护本所受，禁防身口，不造诸恶，目之曰止。止而无违，戒体光洁，顺本所受，称之曰持。持由止成，号止持戒。"资持释云"初牒名。方下释义，初释止义。方便者起对治也，正念者离邪染也。身口者且据七支，必通三业。止而下释持义。持由下双结。"


△事钞续云"二明作持。策勤三业，修习戒行，有善起护，名之为作。持如前解。"资持释云"初名牒名。策下释义，初释作义。持下指略。三节同前。应以前文续之，但改止为作。"


△事钞续云"次释二犯。言作犯者。内具三毒，我倒在怀，鼓动身口，违理造境，名之为作。作而有违，污本所受，名之曰犯。犯由作成，故曰作犯。"资持释云"初牒名。内下释义，初释作义。初二句起业本也。鼓下所造业也。作而下释犯义。犯由下结合。"


△事钞续云"言止犯者。良以痴心怠慢，行违本受，于胜业厌不修学，故名为止。止而有违，反彼受愿，故名为犯。"资持释云"初句牒名。良下释义，初释止义。止而下释犯。"以上皆见事钞记卷二十六行宗云"作犯造恶则通三毒，止犯慢法偏对痴心。"见戒疏记卷四依上事钞二持二犯之文，分配对照，列表如下。


止持—方便正念—禁防身口记云必通三业—不造诸恶护本所受——止而


无违戒体光洁—顺本所受


作持—修习戒行—策动三业—有善起护—作而无违戒体光洁—顺本所受 作犯—三毒我倒—鼓动身口疏作三业—造境违理—作而有违—污本所受


止犯—痴心———怠慢--不修胜业、行违本受—止而有违—反彼受愿


以上分释持犯四种名义竟。或疏中别明单双持犯义。今撮略疏记诸文，附示其概。


疏中所明单双持犯义，略分二意。初约心用，后约教行。初约心用者。此乃持奉用心，非正简判。故一切诸戒皆有双持双犯。俗众所受五戒八戒悉具此义。以凡持一戒必起护心，望离恶边即成止持，望起护边复是作持。两犯亦尔，违教作恶即作犯，不思对治即止犯。此谓二持二犯各自相通，非谓持中有犯。以善恶行别，违顺心乖故也。后约教行者。简判诸戒。正用此义。是须有教令行者方具双持双犯，自余杀盗等无教开作者并属单持单犯耳。故教行双持双犯，唯道众戒中有之比丘本二百五十戒中有二十六戒具双持犯例如某事教制须行者，依教而作为作持，望无违犯是止持，不依教而作为止犯，望有违是作犯。若俗众所受五戒八戒，唯是单持单犯，与此教行双持犯不相涉也。


上来持犯总义中第一章持犯名字竟。


第二章 持犯体状


▲事钞云"二明体状。余义废之。直论正解，出体有二。一就能持，二就所持。"资持释云"初删古。疏引云，有人立十善为止持体，十恶为作犯体，行檀礼诵头陀四弘等为作持体，违此名止犯体。不明化行，于理颇疏。委如彼破。直下标今。正解者能所二体并依本宗制教而立。文中能所例略犯字，义须具之。"行宗云"非谓施慈等行都不修之，但非持犯体耳。"见戒疏记卷四。


△事钞续云"言能持者。用心为体。身口是具。故论云，是三种业皆但是心。又律云，备具三种业，当审观其意等。如后更解。"资持释云"初牒名。用下出体，上句正示。疏云，若不思虑，不成持犯，故以意思为能持犯体。下句简非。以身口色但是成业之缘，非正业本疏云，身品是具，不名为业。故下引据，初即成论。推业之本。彼又续云，离心无思无身口业。次本律。意业是主，身口由成，故偏审。之以明成否。而言等者如律结犯并问何心，诸不犯中例开忘误。下指如后即第三章。问，论云三业皆但是心此即心王，那得上定意思为体。答。心王意思，体用分耳。论推三业之本故就体论，此定成业之能故从用说。若尔，何不如论从本明者。答。体通四阴，用局行心。舍通从局，论业弥显。又复心未必是思，思必是心。体不兼用，用必得体。今云意思，则体用齐收，义无乖异。"以上皆见事钞记卷二十六。行宗云"成论由是当宗，中为证。皆是心者此指意识犹通四阴，若据成业须至行心。行即意思。以思从心起，身口二业复由思成。今从业本故言心耳。"行宗云"问。受中作戒，色心为体。今此能持，即是随作，但云思心。受随应等，那不同者。答。受取缘成必须兼色，随取成业但约心论。学者深思，方见远致。"以上皆见戒疏记卷四。


▲芝苑云"一切事法为所持犯体。此正义也。言事法者，各具善恶二种。于善恶事法，心起顺违，故有二持两犯生焉。违顺之心即能持犯体，善恶事法即所持犯体。持犯既因事法而生，故今以一切事法为所持犯体。岂不然乎。"见芝苑遗编卷一。


上来持犯总义中第二章持犯体状竟。


第三章 成就处所


成就处所中分为三节 一约三心明止持


二约行心明四行


三约三业明四行


是章分为三节，悉依钞疏原科。若详审是章文义，或可分为两科，一就四心以明，二就三业以明。就四心以明中又分为二，初约三心明止持，二约行心明四行。如是较为明晰也。


第一节 约三心明止持


▲戒疏云"前将止持对以明。或无染污以明止持，行前三心得有持义。谓识想受，此之三心非业非记流入行心方成别业。故分四阴以为二分。岂非本有戒体，外无染污，光洁纯净，名之为持。三心非心，受体是记，故得持也。"行宗释云"上句标举。若下正释为三，初通示。据此非持，取本受体说名为持，故云有义。古人目为端拱止持，以非造作任运成故。谓下别简四心分二所以。统论四行，止持有二，余之三种并局行心故也。岂下结显三心下释疑。问三心何分。答了别所缘境名识即通指六识。取所领之相名想谓取所领六尘之相则为六想。领纳所缘名受谓六触因缘生六受，一一各有苦乐不苦不乐三受之异，皆从违顺非违非顺而生。造作之心能趣于果名为行。谓六受之后，各起善不善不动业等。亦名六思，思即是业。若大乘经则受想行识，列次不同。由受生想，从想起行，由行成识。今依小论则识想受行，以取最初一念了别之心名识，次起想象名想，复次领纳名受，后起业思造作名行。问破毁之人有此中。答据事钞中，犯一重戒，余戒常净俨然。是则持毁皆有持义，今文且从持说故云无耳。"见戒疏记卷四。资持云"谓分四心以明二止，三心中止此科所明，得心中止则如后述。三心非业，本不名持，但望受体说有持义。以持是记业，无记非持故。此由古谓但不作恶，即名止持。今约四心分为二别，则无前滥。"见事钞记卷二十六。


第二节 约行心明四行


▲戒疏云"二就治行明止持者，必入行心方得成就，前之三心不名为持。善性便有、恶无记无。如欲离过，作意遮约，或对境防，或起心护，岂彼无记而得成持。若据作持，例同后止。既就境论，三心非分。"行宗释云"初明二持中，初明止持。以非思虑不成就业，故云必入等。前下拣三心。善下拣二性。如下举事显相。若下二明作持。同后止者简前三心止故。"


△戒疏续云"若据二犯，行心成就，前言持者三，为行今言犯者三毒为行前三亦无。识想受等通善恶行"局不善性，善无记无。"行宗释云"二明两犯中。亦约四心三性以定行体，寻文可了。注中，以行通善恶故须简。"以上皆见戒疏记卷四。资持云"注分善恶者，以行心语通恐相滥故。三善同时而不相离。三恶相别其性相违，作犯多是贪嗔，止犯率由痴慢，一往大判非不互兼。"见事钞记卷二十六。


第三节 约三业明四行


▲事钞云"后三业明成就。身二持者，离杀等过名身止持，受食食等名身作持。口二持者，离口四过名止，如净语等名作。身口各二犯，反上应知。"资持释云"初明身口业中二，初明二持。次明二犯。言反上者行杀盗等名身作犯，不受食名身止犯，为口四过名口作犯，不作净语名口止犯。并略举事配，余者例说。"


于制教中，俗众唯有止持作犯。其作持止犯，依原文具录而示四行，应知受食净语等事与俗众无涉。


△事钞续云"单意业中，不成持犯。若动身口思，亦成持犯。"资持释云"二明单意业中意至身口名身口业，未至身口则名单意。初判不成。若下次明通成。筹度所为事名身口思。虽未动相，即属身口不妨上文。"资持云"律制身口思者，谓计度身口所作事故。此心粗着，判属身口"见事钞记卷二十七。


戒疏中释此科义有两解，一约身口思释，二约重缘释。事钞撰述先成，止有初解。故事钞言戒相时，每唯举身口者，即依此释也。逮后撰戒疏时，乃列两释。蓁经二释，如下段记文所引。


▲资持云"若准戒疏，上是初解。后复解云。独头心念，忽起缘非，不名为犯。重缘向念，可得思觉，而不制约，即入犯科。又云，任情两取，后为正义。顺今宗故"以上皆见事钞记卷二十六。


▲行宗云"问，意已成犯，何以前约身口明成就耶？答。就意辨成皆远方便。心念果罪少分有之，大论趣果须至身口。"


▲行宗云"问，世云小乘不制意地，今那制耶。答此由不辨假实两宗制限深浅故也。小乘实宗定不制意，动色成犯。假宗制意，但约重缘，简非瞥尔。是则三宗历然，大小无滥。学者至此，宜须精究。"以上皆见戒疏记卷四。简非瞥尔者，瞥尔单意制限大乘。瞥尔亦名独头，即前资持引疏所云独头心念也。


第三章成就处所大意撮录列表如下。


约三心明止持—三心无非业善恶未着—止持—三心无记本不名


望受体是记业说有持义


约行心明四行—行心流入行心 止持 （行心通三性）


思心成业 作持 三性中唯局无贪等三善为行


善恶乃异 作犯


止犯 三性中唯局贪等三恶为行


约三业明四行 身


口


意 无犯


有犯有二释 约身口思释 发心筹度，将由身口，


尚未动相。


此心粗着判属身口，


而非单意。


约重缘释 谓以后念还追前事， 自不制约。


是为重缘向念，而非 瞥尔单意。


上来持犯总义中条三章成就处所竟。


第四章 辨犯优劣


辨犯优劣中分为四节 一约三性辨犯


二将心望境辨犯


三单心辨犯


四有心无心辨犯


▲资持云"化制两教，辨业天乖。制则从教重轻。化则论心浓薄。教唯楷定，缘具则傲主刑科。心既不常，动发则须分体性。因果既异，化制斯分。必昧宗途，未穷业本。故先料简，委示来蒙。"见事钞记卷十四。


第四章中，有四节。初二兼明化制，三局化教，四局制教。若犯性戒，具受化制二罪。若犯遮戒，唯受制罪。


第一节 约三性辨犯


第三性辨犯中分为三项 一明起业之源


二约三性示相


三结示伤叹


第一项 明起业之源


▲事钞云"起业要托三毒而生。然毒之所起，我心为本。此义广张，行人须识，如忏法中具明业相。"资持释云"前示业本。业无自性，必假缘生。缘虽众多，不出心境，由境发毒构造成业。境是外缘，毒从内发，故明起业惟推三毒。毒从我生，我即妄计，即斯妄计是业之本，故名妄业。经云，一切业障海，皆从妄想生。谛求妄本毕竟无依，但是一心随缘不觉，以不觉故硁然计我。由我起毒。因毒生业。业成感果，果全是苦，苦即生死，流浪出没，造受更资，如是亿劫莫知所止。从本至末，就果推因，少识妄源，粗知苦本。诸贤览此，岂不自思。悲夫。此下指广，请寻后篇，不复烦引。"


△事钞续云"今略述起罪必约三性而生，受报浅深并由意业为本。故明了论解云。破戒得罪轻重不定。有生心破轻戒得罪重。无惭羞心，作无畏难。或由见起，谓无因果。或由不信生，谓非佛制此戒，或不信破此戒得此报。或由疑生，为定佛制为非佛制，为定得报不定得报。若由如此心破，得罪便重。若不由如此心，偶尔破戒，重翻成轻。"资持释云"次正叙重轻又二，初示犯报分齐。上二句明犯从心起示因差也，下二句明报约心分示果。三性者性即心体。心虽万状，论体唯三，二是有记一号无记。然据善心应受福报，由心愚痴，损境义一，业道制教二俱有犯，但业有少轻制还依教。意业谓能造之主，总上三性，但性据始起业取已成。故下引文显相，上二句通示。有下别释，前明制轻业重为三，初标。二无下列相为四。初二句无惭心，无畏难者释无惭相。次二句邪见心。或下四句不信心又二，一不信圣教二不信果报。或疑下五句疑惑心，同上二种。三若由下结示。次若不下明制重业轻。反上四心可解。"以上皆见事钞记卷十四。


事钞引了论解，显重轻相。资持释文至为明晰。今依其文列表如下。


制轻业重（以重心破轻戒得罪重） 无惭心


邪见心


不信心 不信圣教


不信果报


疑惑心 疑圣教


疑果报


制重业轻（以轻心破重戒得罪轻） 有惭心


无邪见心


有信心 信圣教


信果报


无疑惑心 不疑圣教


不疑果报


第二项 约三性示相


约三性示相中分为三支 一善心


二不善心


三无记心


第一支 善心


▲资持云"初善心者，虽非粗恶，然是无知。结业乃轻，违制无别。"


▲事钞云"如僧只中。知事暗于戒相，互用三宝物。随所违者，并结上罪。或见他厌生，与其死具。看俗杀生，教令早与，勿使苦恼。此并慈心造罪，而境违重。不以无知便开不犯，由是可学皆结根本。"资持释云"初明好心犯盗。或下次明慈心犯杀。不以下示犯所以。"以上皆见事钞记卷十四。


第二支 不善心


▲资持云"次不善心者，谓贪嗔痴三毒所起单复等分，鼓发七支故。"


▲"识知戒相，或复暗学。轻慢教网，毁訾佛语。如明了论述云。有四种粗恶意犯罪。一者浊重贪嗔痴心，二者不信业报，三者不异所受戒，四者轻慢佛语。故心而造，则得重果。以此文证。由无惭愧，初无改悔，是不善心。"资持释云"初通叙。上二句别举犯人学不学故，下二句合明心相。如下引示。四中，初是总相，摄一切故。浊重难显，且约三时无悔名上品心。下三别相，开痴心故。二是邪见心，三即放逸心，四即憍慢心。故下二句总示业报。以下钞家结示。无惭无愧即是不善始终二心，该前四种一一相兼。初无者古记云初犹都也。"以上皆见事钞记卷十四。


第三支 无记心


▲资持云"三无记多别。一，无情局无记，有情通三性。二，就情中，报色是无记，心则通三性。三就心中，三心局无记，行心通三性。下明二种，初纵放者谓泛尔无记，次约睡狂即昏迷无记。"


▲事钞云"无非摄护，随流任性。意非善恶，泛尔而造并通摄犯。唯除恒怀护持，误妄而造。此非心使，不感来果。"


△事钞续云"非即如上。前为方便，后眠醉狂遂成业果，通前结正并如论中无记感报。"资持释云"初句指前未尽，即犹止也。前方便者或教他犯如杀盗等，或自业相成犯如自安杀具等。若据果成虽在无记，由假方便故云通。前等如论即下成实。"


自业相成者，自起方便，后趣正果。


△事钞续云"问，无记无业，云何有报？答。解有二。初言感报者。谓先有方便，后入无记，业成在无记心中，故言感报。而实无记非记果也。二者不感总报，非不别受。如经中头陀比丘不觉杀生，彼生命过野猪中，山上举石即因崩下还杀比丘。如成论中，睡眠成业，是无记业。"资持释云"初问中。征上指论。答中，先约方便释。即上睡狂无记也。初明因前故感报，而下明正成则非报。二约总别两报释。此义通前两种无记。总报谓地狱总受，别报谓余趣别受。如下引证，前证上纵放，后证上睡狂。如经者未详何经。不觉是无记心。"


△事钞续云"问，如前无记有不犯者，其相如何？答。谓学知戒相，善达持犯。心常兢厉。偶尔妄迷，由非意缘，故开不犯。如扶持木石，失手杀人。如是等缘，并非结限。反上所怀，并结正犯。"资持释云"次问中。征前开妄。答中，初叙学人。反下谓非学人。翻对可解。"以上皆见事钞记卷十四。


依上钞文之意，唯有学人可开迷妄，若不学人虽于境迷妄亦结正罪。事钞记卷二十七中广明不学无知，其叙结本意文与此大同，但后例开句法中则不学亦可开迷。资持记有问答释疑文，附录于下，以资参考。问，前云随戒境想唯开学人，今不学人何以开耶？答。前文叙结且据大判不妨不学准例同开。若以义求则迷事不别，若取文证则戒疏显然，此不繁引。


第三项 结示伤叹


▲事钞云"然则业苦绵积，生在莫穷。虚纵身口，污染尘境。既无三善可附，唯加三恶苦轮。以此经生，可为叹息。"资持释云"初二句示生死长久。业苦通举因果。绵谓出没久远，积谓造受众多。生报别示苦果穷尽也。虚下嗟毁犯陷坠。随妄与业故云虚纵。无三善者多恶因也，加三恶者无善果也。附凭也，加增也。以下正叹经生犹度世也。息即是气。"资持云"且夫心缘境发，果自因成。造受更资沈流长劫，因缘遇会形影无差。至于火烁汤煎痛非可忍，霜寒冰冻声不可闻，万苦冲心如镕铁聚，翻思往业虽悔何追。矧乃戴角披毛，飞空潜水，气命系于屠猎，血肉委于庖厨。或复炬口针咽饥虚切体，臭脓秽屎食啖聊生。信乎祸福无门，升沉由。呜呼。含灵蠢蠢，生死悠悠。方便多门，其谁一悟。辞虽繁费，意复何穷。"以上皆见事钞记卷十四。


第二节 将心望境辨犯


▲事钞云"如母论云。犯必托境，关心成业。心有增微，境有优劣故也。或心境俱重，人作人想杀。或境重心轻，人作非人想。或境轻心重，非人人想。论通一切，不局一戒。"资持释云"初引论通示三，初准文通示。以罪假缘成，缘即心境。境是外缘故云托也，心是内缘故云关也。心起不常故有增微，境缘非一故有优劣。或下历句别简。初句俱优。下二句互有优劣。义立俱劣一句，如非人作畜杌想之类。论下点上语通。


△事钞续云"淫中自有轻重。畜生及人。人中有在家出家。在家中持戒破戒，出家五众持戒破戒。乃至圣人。重同报异。"资持释云"二对戒别明四，初淫中，初句通标。畜下别简有四，初句简异类。理加非人，次于畜趣。二人中简道俗。三道俗中各简持破。在家更简无戒有戒，持中复有士女五八。出家先简五众，大僧最重，五中各有持破。四持中简凡圣。薄地持戒外凡已去，乃至无学，陵辱极重。末句总示。重同谓制罪，淫不简境皆犯重故。报异谓业道，业有优劣受报不同。后三制报俱异，可知。"


△事钞续云"第二盗重者。天及人。乃至圣人。三宝差别，僧物最重。"资持释云"二盗中三，初简趣。亦合加畜为首。二人中简凡圣。三简三宝。佛轻法，法次，僧重。"


△事钞续云"第三杀戒。成论云。如六足毗昙中说。杀邪见人，轻杀虫蚁。此人污染世间，多损减故。"资持释云"三杀中。引论唯简邪正。人轻蚁重，且据业论，不约制教。准义，亦合约趣道俗持毁凡圣简之。文略不出。"


△事钞续云"第四妄戒。向在家人说重，向出家人说轻。"资持释云"四妄中。三趣同盗，人则反之如文所显。又出家中五众，乃至圣人，渐轻可解。若如五分僧中妄语，重百罗汉前。故知诳僧极重。"


对戒别明中，依钞记文义具列表如下。


淫 简趣 人


约制罪言，同犯重罪。 非人


约业道言，各有优劣， 畜


皆前优后劣可知。 人中简道俗 出家


在家


道俗中各简持破 出家 比丘比丘尼 持戒


破戒


式叉摩那 持戒


破戒


沙弥沙弥尼 持戒


破戒


在家 有戒 八戒 持戒


破戒


五戒 持戒


破戒


无戒


持中简凡圣 无学人


三位果人


内凡


外凡


薄地


盗简趣 人


约制罪言，唯简趣有异， 天（非人）


简凡圣同，简三宝稍异。 畜


人中简凡圣 无学人


约业道言，各有优劣， 三位果人


皆前优后劣可知。 内凡


外凡


薄地


简三宝 僧


法


佛


杀 钞文唯简邪正。


约制罪言，唯简趣有 准义亦合约趣道俗持破凡圣简之，如淫中所列。


异，余皆同。


约业道言，各有优劣，


皆前优后劣可知。


妄与杀同简趣 人


天（非人）


畜


人中简道俗 在家


出家


道中简五众 沙弥沙弥尼


式叉摩那


比丘比丘尼


简凡圣 薄地


外凡


内凡


三位果人


无学人


▲资持云"上四但出境之优劣。心随境故，重轻可知。若约互论，如前作句，无不通晓。"以上皆见事钞记卷二十六。


第三节 单心辨犯


▲事钞云"单心三时辨犯轻重。如善生经，且约杀戒，轻重八句，位分四别。"资持释云"前科对境，此独论心，故云单也。三时初方便时，二根本时，三成已时。且约杀者余可准也。心念不常，前后具缺，不出八句括之斯尽。"


△事钞续云"初一句三时俱重。谓方便举尤害心，根本起尤快心，成已起随喜心。"资持释云"初句历示三心重相。尤即训甚，但非极甚即是轻心。然极甚难明，略须示相。但约起心，念念不间，色心躁闷不愧旁人，神思昏迷都妄善事，奔趋前境，畅悦己情。或邪见居怀拨无因果，向亲姻作秽，对塔殿行非。凡此用心，皆名定业。能牵来报，纵忏不亡。以此自量，何容轻动。识心之士，岂不畏乎。"


△事钞续云"第二三句，二重一轻。初方便根本重，成已轻。中云方便轻，根本成已重。后云方便成已重，根本轻。"


△事钞续云"第三三句，一重二轻。初根本重，初后轻。中云方便重，中后轻。三云成已重，初中轻。"


△事钞续云"第四一句，三时俱轻。善生，十诵中。啼哭杀父母。畏苦痛故，害父母命等是。"资持释云"引诸经律，举事显相。虽怀怜愍，非无杀意。俱轻可知。"


△事钞续云"律据人想，八业皆重。业随心故，牵报不同。"资持释云"若依律制则无轻重，今取心业故分八句。"


▲资持云"文中句数交络。欲令新学易晓，为图示之。


初有一句三时俱重 方便-重


根本-重


成已-重


第二有三句二重一轻 初句 方便-重


根本-重


成已-轻


中句 方便-轻


根本—重


成已—重


后句 方便—重


根本—轻


成已—重


第三有三句一重二轻 初句 方便—轻


根本—重


成已—轻


中句 方便—重


根本—轻


成已—轻


后句 方便—轻


根本—轻


成已—重


第四有一句三时俱轻 方便—轻


根本—轻


成已—轻


若以四位分之，上句最优，下句至劣，中二通优劣。若约八句论之，则句句相降。中间二位各有三句，并依重轻次列，比之自见。"以上皆见事钞记卷二十六。


第四节 有心无辨犯


▲事钞云"有心无心相对八句，四位如前。"资持释云"有心通含轻重，无心与前为。历句并同。"


以下且约性重四戒显相，余可准也。


△事钞续云"初一句。三时有心。"


△事钞续云"次三句。一、初中有心，后则无心，犯四重。二、初则无心，中后有心，亦犯四重。三、初后有心，中间无心，犯初重，下三戒中罪下罪。"


△事钞续云"后三句。一、中间有心，初后无心，犯四重。二、初便有心，中后无心，犯初重，余三戒或中罪下罪。三、后便有心，上二无心，淫戒犯重以出时乐故，若余三犯下罪。"


△事钞续云"次一句。三时无心不犯。"


▲资持云


初有一句三时俱有心 方便—有心


根本—有心 四戒俱重


成已—有心


第二有三句二有一无 初句 方便—有心


根本—有心 四戒俱重


成已—无心


中句 方便—无心


根本—有心 四戒俱重


成已—有心


后句 方便—有心 初戒重


根本—无心


成已—有心 余三戒方便中罪成以下罪


第三有三句一有二无 初句 方便—无心


根本-有心 四戒俱重


成已—无心


中句 方便—有心 初戒重


根本—无心


成已—无心 余三戒方便中罪成下罪


后句 方便—无心 初戒重


根本—无心


成已—有心 余三戒已成下罪


第四有一句三时俱无心 方便—无心 初戒怨逼禁心无罪


根本—无心


成已—无心 余三戒始终迷忘无罪


"优劣之义亦如上明。若八句相望者，但以第二位中后句在下，第三位中初句在上，则次第义便。问，下句无罪，岂名犯劣。答，但望教开故无有罪，非不造事故入犯中。"


▲事钞云"后之八句由心有无故犯不犯别，不同前八莫不有心。"资持释云"料简中，初简前单心。可解。应知前约化业，此据制教。"


△事钞续云"后明无心者。 或无心受乐。及杀盗等，心或狂乱不觉者。"资持释云"二重示无心二，初牒前。对上轻重故云后明。或可别点第四俱无或下示相，初句别简淫戒。此门明淫，并据怨逼三时有无。若约自造，境合即犯，不约三时，境想不开，无心亦重，故非所论及下合示三戒。通约迷心不了前境。以复淫戒，于三时中，随有一时无非皆重，俱无方开。余之三戒，重轻不定。初有余无，或中罪或下罪，并方便故。中有余无皆重，并根本故。后有余无皆下罪，并随喜故。"以上皆见事钞记卷二十六。


上来持犯总义中第四章辨犯优劣竟。


第五章 方便趣果


▲事钞云"然造修前境，必有三时。是以大圣随时而制，意令智士克志不为。"资持释云"初示三时。即方便根本成已也。是下显制意。克犹约也。"见事钞记卷二十七。


方便趣果中分为三节 一前方便


二中根本


三后方便


第一节 前方便


▲资持云"通三方便，望后根本，俱名为前。"


▲事钞云"今约淫戒以明。如内心淫意，身口未现，名远方便。此犯下罪。二动身口，未到前境，名次方便。犯中罪。三者临至境所，身分相交，未至犯处已来，名近方便。是重中罪。"


△事钞续云"以下虽轻重多少不同，大相可准。"以上皆见事钞记卷二十七。


上罪皆有三方便，例前可知。若独头中罪下罪，准诸记文，止分远近二方便。远方便同前。又合前次近，总名曰近方便。皆结下罪，无有区别。


▲戒疏云"言方便者，乃是趣果之都名。业未成前，诸缘差脱，故令此罪壅住方便。"行宗释云"前示名。业下释义。"见戒疏记卷四。


第二节 中根本


▲事钞云"本相如何？谓入如毛头名淫，举离本处名盗，断其命根名杀，言章了知名妄。若结罪之时，并揽前因，共成一果。不同他部，因成果已，更有本时方便。"资持释云"前明根本之相二，初句通问。谓下别释。若下明揽因成果。简异他宗，使无滥用。"见事钞记卷二十七。


第三节 后方便


▲事钞云"何者后方便？谓所造事畅决称怀，发喜前心，未思悔改。复结其罪，通得下罪。"资持释云"不论本罪重轻，并制一下罪，故云通也。翻前方便，二三不同，中罪下罪有异故也。"见事钞记卷二十七。


上来持犯总义中第五章方便趣果竟。


第六章 阙缘不成


阙缘不成中分为二节 一显相


二校量


第一节 显相


▲戒疏云"阙缘方便，随相众多。且以事约分为七种，所谓阙缘乃至心息。"见戒疏记卷四。


显相中分为七项 一阙缘


二境强


三缘差


四境差


五想差


六疑心


七善心息


第一项 阙缘


▲戒疏云"初明阙缘，泛解有三。一通名阙缘。七方便者阙不至果，并为缘来岂非通也。"


△戒疏续云"二别名阙缘。如诸戒下各有阙缘，不可以盗而开杀戒，各不相通，故名别也。"行宗释云"上二泛论总收一切，第三两亦正示初缘。"


△戒疏续云"三者亦通亦别。何者是耶？凡是犯戒，体是婆塞。若造罪未果。或自命终，舍戒，邪见，二形生等。或病狂痴。但有二缘不名犯戒，俱为造因。未成至果，故名阙婆塞缘。望下六别，对戒并通，故兼二号。"行宗释云"初标征。凡下示相三，初标缘。若下次明阙相。罪未果者方便义也。列相有二，初列四舍体坏无法，后病狂等自不了知。初则体相俱坏，后谓体具相乖。钞中仍加受戒不得等。但下三总结，初结阙缘。望下次结两亦。问，以下六缘可例此否。答。亦可例也。以互望皆别，对戒并通。但境强一种不必尽通。如是思之。"以上皆见戒疏记卷四。


第二项 境强


▲戒疏云"二境强者。如欲行杀前境反强，倒欲害我。差此进趣，壅住在因，故曰方便然境强非中罪，中罪由强而生。余之上下，类此可释。"行宗释云"初叙缘。然下定罪。强非罪缘故曰非中罪，因强壅住故云由生也。余下指例。如云，阙缘非中罪，中罪由阙缘而生等。问，境差中亦有境强，与此何别？答。此本境强，下异境强。故不同也。"见戒疏记卷四。


第三项 缘差


▲戒疏云"三者缘差方便。如欲杀盗。往逢异人，或恐有事，或刀杖毁坏，或要期未遂。总号缘差。就义通名，七缘皆是。随相取别，唯此第三。"行宗释云"初列相有四。一非本所期，二虑他所获，三杀具有阙，四如不见前境等。总下结名。以名通七缘，相局四位。"见戒疏记卷四。


第四项 境差


▲戒疏云"四境差者。随戒并有。且据大杀，四境来差。谓人，非人，畜生，杌木。"行宗释云"初示缘通。且下次标所出。人是同类，非畜是异趣，杌木即无情。"见戒疏记卷四。


境差中分为二支 一明人异境


二明余异境


第一支 明人异境


明人异境中分为三类 一正明


二问答


三指广


第一类 正明


▲戒疏云"如欲杀人，克心在张，王人异境而代张处。缘王张解，望人不殊，究竟成重。由异境来，张人不死，杀意又息，壅住方便，故曰境差。"行宗释云"初明差相。且举张王两姓，以分本异二境。缘下二结犯又二，初结异境。由下结本境。罪是中罪，号阙缘方便也。"见戒疏记卷四。


第二类 问答


问答中分为二端 一问异境无心


二问因果差别


第一端 问异境无心


▲戒疏云"问，本杀王时，但作张解，无杀王心，何因得重？答。张王非罪缘，人是杀境。虽无王心，然有人想，杀缘既具，何得非重。是故律云。男想，杀女。佛言，上罪。可以类之。"行宗释云"初问。以心境既差，理非结重。答中，初正答。望张境差，望王心差，故云非罪。张王是别，人趣是通，今就通结故成杀重。是故下例证。"见戒疏记卷四。


准上疏文，似杀戒于人异境不开克心。若据下别简性重章辨错误文，错者亦开，误者乃犯。


第二端 问因果差别


▲戒疏云"问，本杀王罪重，乃取张因而成极果，为望张边别有方便。"行宗释云"初叙问。意谓果成因没，应无方便。古有异解，故问以决之。"


△戒疏续云"解云。张王姓别，人境不殊。重果位同，轻因相等。故揽张因，用成王重。如律本中，列过五因，用成五重。"行宗释云"二引解二，初古解为二，初立理。谓本并人，因果无别，故揽相成如下引例。如律，盗戒有四句。一方便求过五钱，得过五钱，上罪。二若方便求过五钱，得五钱，上罪。三方便求过五钱，得减五钱，中罪。四方便求过五钱，不得，中罪。今引第二过五方便，能成五果。此亦因果两别，相揽而成，可为今例。"


△戒疏续云"问。既揽张因成王果者。本立境差方便。今因成果，无境差矣。"行宗释云"二今解三，初难破。以揽因成果，果成因灭，境差不立。故知非矣。"


△戒疏续云"今正解云。人趣乃同，形者有异，不揽相成。与王未交，属前张因。对王已去，别起方便，即揽王因还成正果。本境张因，壅住方便，号此方便名王境差。"行宗释云"二立义中二，初通示因果各异。与下二释成二，初明王果。本下释张因。言王境差者以张是本境不得名差，故从异境以彰差义。"


△戒疏续云"问，不揽张因以成王果，何故律文揽过五因成五重果？答。彼以同损一主，元来有心，故得相成。张王既别，何得例也。"行宗释云"三释防中。以向古师执此为例，须为通之，令无后惑。答中。显示境有一，不例可知。"以上皆见戒疏记卷四。


第三类 指广


▲戒疏云"昔来诸师，于人异境，更立诸相。通列六缘，中加疑想用分多句。事理境心，不无其致。"行宗释云"诸相即下六缘及余句法。一是人二人想三有杀心四兴方便五命断更加第六疑想，以杀但五缘故言中加也，复于疑想分出句法。且依首疏，三趣各有五句，杌木非情无境强义但有三句，总十八句。文中但云人异境，至于作句则通四境，今备列之。


一人趣五句 想心二句 一境不强而杀 张人境差中罪


王人根本上罪


二境强杀不得 张人境差中罪


王人境强中罪


疑心三句 一境不强而杀 同上


二境强杀不得 同上


三疑故善心息 张人境差中罪


二非人五句 想心二句 一境不强而杀 张人境差中罪


三畜生五句 非畜无罪


二境强杀不得 张人境差中罪


非畜无罪


疑心三句 一境不强而杀 张人境差中罪


非畜疑心下罪


二境强杀不得 张人境差中罪


非畜疑心下罪


三疑故善心息 张人境差中罪


非畜疑心下罪


四杌木三句 想心一句 境不强而杀 张人境差中罪


杌木无罪


疑心二句 一境不强而杀 张人境差中罪


杌木无罪


二疑故善心息 张人境差中罪


杌木无罪


"事即制罪，理谓业道，方便究竟皆兼两业。境即四，心谓想疑。"见戒疏记卷四。


首疏，即隋智首律师所撰之律疏，有二十卷，为南山所师承者。


第二支 明余异境


明余异境中分为二类 一通示


二释疑


第一类 通示


▲戒疏云"余有非人畜杌来作异境。通望本境不死，中罪若若望异境无心，无罪。"见戒疏记卷四。


第二类 释疑


释疑中分为二端 一释人异境难


二释律境想难


第一端 释人异境难


▲戒疏云"问，王人异境，亦是无心，何为结重？答。人想而杀，境心相应，是故成重。不起非人想，故无罪也。"行宗释云"初蹑前人异境，相并为难。释中。以余三境，趣类全乖，不可相例。"见戒疏记卷四。


第二端 释律境想难


▲戒疏云"问。若无罪者。云何律中，非人人想，中罪者。"行宗释云"初叙难。引律者即杀戒境想第四句。"


此段疏文与上端连续，故先牒上文而后征难。


以下疏文六段共有三释，初二为古解，后一为今义。文六段中，第一段为初师释，第二三四段先示次师释后由初师斥辨，第五六段为今义先诘破初师后详申正解。文繁义密，故先预明大意，学者自易贯通。


▲戒疏续云"答。此由境差，方便罪也。由非人来，人想不舍，杀张心成而境乖异。望张方便，望非人边本无罪也。具足五缘杀非人者，但中罪。如何其因已是中罪，义不然也。"行宗释云"二引释二，初引他师约本境释二，初约想心解又三，上二句定罪。由下释所以。彼谓律结中罪，还从本境，不望非人。具下引杀非人罪质成上义。五缘者一是非人，二非人想，三有杀心，四兴方便，五命断。如何等者以非人作人想，在人为境差，望非人为想差，故是杀非人因也。谓果罪但中罪，岂得因罪即结方便中罪耶，以非人方便但下罪故。此明律结中罪，不望非人。斥他异解，故云不然也。"


△戒疏续云"有人言。上立异境想疑心中。想则决彻，人差结重，余则无心但属本境。疑则不尔，缘两境生，故就两境双结二罪。"行宗释云"二斥疑心解三，初示他解。彼谓想心同上。疑心不同，以未决彻，本异二境并有心故。云二罪者本境方便中罪。人异境是上罪，余三异境并疑心中罪。"


△戒疏续云"今解不然。但列本境纵使四异来差本境，若强若疑，皆列本境。何以明之。畜是小愆，杌非生罪，如何来差俱犯中罪。岂不望人从本境结。"行宗释云"次约义斥。还即古义，对破前解故云今耳。下云今明正解始是今义。文中，初判定。云但列者即指律文境想句中。何下征释。且举畜杌难破前义。据此破词，则知前解异境皆中罪。"


△戒疏续云"问，异境有强，方便属何？答。强想犹怀本境，故知此强不望异结。如是类例，若疑若想皆从境，故云强想。如下例通。据此立义，不问想疑，异境之上永无罪也。前门境强乃约本境，此明异强。须知两别。"


△戒疏续云"问。异境若强，差我不杀。强是本境，异非罪者。异境忽弱，而被我害。未害之前，方便属谁。若见异已，别有方便，此则本境方便是自立。若见异已去，无别方便，害异果罪，因还本境，若此立义则无境差。"行宗释云"二明今释约两境难二，初蹑境强难破又三，初牒前义。异下反以境弱为问。若见下双难，初约有方便难。则本异两境皆有罪故。次以无方便难。则异境果成，本境因没，故云无境差也。"


△戒疏续云"今明正解。本境一品齐是中罪。异境来差，人境缘人，有强有疑，莫不杀心皆结中罪。若至非畜，例有强疑。以怀人想，强从本境，非畜异境一向无罪。若兼疑心，从两境生，本境疑中罪，非畜疑下罪。若至杌并结本境，以杌异境非生罪缘。"行宗释云"二申今正解中二，初明本境通结。异下明异境别结又复为二，初明人异境。若至下次明非畜境又二，初通标强疑。以下别释，初释境强。若兼下释疑心。非畜二，正犯中罪下罪，疑故并下罪。杌非罪缘故无所犯。初师局就本境，异则不结。次师疑心两缘，异境皆中罪，不简轻重。观今所判，文理精详，比前可鉴。"以上皆见戒疏记卷四。


上释律境想难中科文，别录于下，以便对阅。


初叙杂


二引释 初引他师约本境释 初约想心解


二斥疑心解 初示他解


二约义斥


三引强为例


二明今释约两境难 初蹑境强难破 初牒前义


二反以境弱为问


三双难 初约有方便难


二约无方便难


二申今正解 初明本境通结


二明异境别结


第五项 想差


▲戒疏云"第五想差方便，义张八位。初心差境，方便。如律，人非人想等。二、境差心，方便。如律，非人人想等。三、心差境，究竟。如律淫酒戒，若怀非道非酒想疑，但是正境皆结究竟。四、境差心，究竟。如欲杀诳张人，张去王来，缘王张解，若诳若杀，是境俱差，齐成究竟。五、心境俱差，成方便。六、即此互差，成究竟。以事思取。七、心境不差，成方便。如出佛身血，境强缘差之类。八、心境不差，成究竟。诸戒并是。行宗释云"此门八位，前四互历，后四具兼。一三全是想差，五六心境兼差，此门唯收四句二四属前境差，七八即境想初句，故此四句皆非科意，句法相从故为八位耳。五六二句令以事思者。五中，如欲杀张，王人替处是境差，心复转想谓为非人即想差，成方便。第六，如欲杀张，王人替处，心作李想，还成究竟。言互差者互即是俱。承上第五故云即此。七中出血一罪永无根本。境强缘差事不究竟，心境无改。"


疏中四云杀诳张人等，如别简性重章错误节委释。


△戒疏续云"就此想中。或有从轻向重。如杀盗畜生，转想向人者是。或从重至轻。即反上句是。或互转者。如彼淫酒，俱是正境，想疑或生无非究竟。"行宗释云"初杀畜盗畜，方便但下罪。转作人想，杀盗皆中罪。二杀人盗人，转为非畜后心并下罪，故云反上。三互转俱重。如淫前作非道想后作正道想，或前正后非，无非果本。私释。更立互转俱轻。如非人畜生，心想互差，可以明之。"以上皆见戒疏记卷四。


第六项 疑心


▲戒疏云"第六疑心方便者，相对义张八位方尽。我疑方便。人非人疑也。他疑我，方便。身现妄语相，前疑不了是。他疑我，究竟。我疑他，究竟。如口造语业，但使言章了了，不问自他疑也。"行宗释云"前四互句。初即境想中第二句。与前境差中疑心何别。答，前对异境，此就本境。余三约妄语配对。"


△戒疏续云"上四句单疑也。今此双举，何者是耶。自他俱疑，成方便。如身口互造也。即成究竟者。妄语言了也。自他俱不疑，成方便。如出血在佛也。即成究竟者。一切戒是也。"行宗释云"后四俱句。前二还约妄戒，但具两疑与前为异。言互造者亦即台上身造口业。后二亦是相从而出。"以上皆见戒疏记卷四。


第七项 善心息


▲戒疏云"第七关头中心自方便者。如欲造罪，身口虽发，未邻究竟，忽起善心便止前业，壅碍不畅但居方便。"行宗释云"初正明。邻近也。云忽起者或因他勉，或遇胜缘，或思佛戒，或畏因果。若非此类，善心宁发居广西者前心中罪。"


△戒疏续云"问，此乃善心生，今何言息。答。实如来问。向若不生，恶必趣果。由此善心能息恶想，即所息处号为方便。又如律文，舍者中罪。舍时非罪。由能舍故，前恶不至后果，故号前因为方便也。"行宗释云"二释难中。此即善生恶息，于义易知。欲生下答，故皮为问。答文为二，初正答。又下引例。能舍则同善生，所舍可类恶息。"以上皆见戒疏记卷四。


第二节 校量


▲行宗云"二校量者即总料简前七位也。"


▲戒疏云"初以自身造境，对置杀具，明方便多少者。身自造境，具七方便。设置悬拟，既非自身，故阙想疑，但五方便。"行宗释云"初明多少宽狭二，初自造置具多少又二，初标示。身自下别释，初明自造故多。设下次释置具则少。以想差疑心必约到境，悬拟相成不可论故。"


△戒疏续云"克心辨差，其境则宽。以元在张。王非畜杌，后来差故。漫心辨差，其境则狭。以通三趣，有境齐害。唯有杌境，用分轻相。"行宗释云"二克漫宽狭。言宽狭者谓异境多少初明克心宽。王非畜杌即四异境。次明漫心狭。杌境轻者非情无过，止有方便。上据大漫。若约小漫，如欲通害人趣，望克为狭，对大犹宽。"


△戒疏续云"二心境分别。境差，境强缘差，据前境论。阙婆塞缘，想，疑，心息，据自心辨。"行宗释云"二心境分别。三种属境，四种属心。阙婆塞缘或约四舍，或是狂痴，故属心也。"以上皆见戒疏记卷四。


上来持犯总义中第六章阙缘不成竟。


第七章 境想分别


境想分别中分为五节 一明制意


二明有无


三定四五句


四互四五句


五轻重


第一节 明制意


▲戒疏云"初明制意。若无境想，不可定罪轻重。"行宗释云"以心有是非，境有错误。淫酒，前三句重，后二句轻。余戒，初句相应故重，后四句乖差故轻。"见戒疏记卷六。


第二节 明有无


▲戒疏云"二明有无者。准律约戒，不必具有今解，无者是略无也，无别所以。"见戒疏记卷六。


五戒八戒中，律出境想句者，有杀盗淫妄饮酒非时食六戒。今依资持记中引律四重戒句法，具录如下。余可准知。


淫戒五句 道作道想上罪


道作非道疑上罪


道作非道想上罪


非道道想中罪


非道非道疑中罪


盗戒二重 过五四句 有主有主想上罪


有主有主疑中罪


无主有主想中罪


无主无主疑中罪


灭五四句 有主有主想中罪


有主有主疑下罪


无主有主想下罪


无主无主疑下罪


杀戒五句 人作人想上罪


人作人疑中罪


人作非人想中罪


非人人相中罪


非人非人疑中罪


妄戒五句 人作人想上罪


人作人疑中罪


人作非人想中罪


非人人想中罪


非人非人疑中罪


第三节 定四五句


▲戒疏云"三定四五句者。"行宗释云"以律中列句，四五不定。如淫杀妄三戒并五句，盗戒四句。但由第三一句结罪有无，故句法不定。如杀戒，人非人想，转想中罪，本迷下罪。以作非人杀故盗戒无第三句者，以有主无主想，转想亦中罪，本迷无罪。以无主物罪缘故。"


△戒疏续云"若轻重相望，境是可学，生不可学迷，同是五句。"行宗释云"初轻重明定五。迷重为轻，如人作畜杀，有主作非畜盗等。皆缘罪境，定有第三句，故同五句。"


△戒疏续云"若犯不犯相形，则四则五。谓前后俱迷，非缘罪境，即定四句，除第三位如无主想等。迷虽是定，而缘罪境，即定五句。如非道想，非人想，减五想等。"行宗释云"二犯不犯明四五中，初标举。谓下别释，初明定四。无主想者律无此句。迷虽下次明定五。此即总收轻重二位。减五想者此谓盗戒若作无主则是四句，若盗满五迷为沽五亦随结犯故入五句。意显随义不定，不必依文。"以上皆见戒疏记卷六。


第四节 互四五句


▲戒疏云"四互四五者。由是可学生不可学迷，即互轻重。或从四以至五。如实无主体唯四句，后转为主即为五也。若本缘人，转想当杌，约从后心则唯四句。"行宗释云"初标。二随释二，初从四至五。即约前心本迷，后心转入罪境故。二从五至四。亦合标云从五至四。谓本是心境相当，后转缘非罪境，故云转想。当杌即人作杌木想。"见戒疏记卷六。


第五节 轻重


▲戒疏云"五轻重者。如文次第。前疑重。后疑轻，以境是，轻本境故。前想重，结本方便，心境相当故后想轻，以正犯时，有心无境。"行宗释云"初约疑想分二，前释两疑后释两想。制教同罪，心业重轻，故分两异前疑重下准钞应云，以本缘人，人境不舍，临杀有半缘人心故。后疑双阙，故轻。后释两想中。有心无境者阙本境也。"资持云"两疑中，疑心不别，境分本，故说重轻。后想亦尔。前想中云本方便者取前心也，望后正对心不当境。"见事钞记卷二十七。


杀戒五句。此文前释两疑，约第二句及第五句。后释两想，约第三句及第四句。


△戒疏续云"又就本境中，疑重想轻。以疑半心，不舍本境，故重想则舍本从，故轻。就后异境，想重疑轻。以想缘本，但是境差，故重以疑减半，缘于异境，故轻。"行宗释云"二约本异分二，初明本境二句。次明异境二句。疑减半者以疑犹豫，半涉是非。是于异境复减半心，故轻于想。"


△戒疏续云"此轻重，据本重异轻为言。若本轻异重，例之即是。如杀非畜，人为异境。可以例诸。"行宗释云"三明本异重轻中，初立义。如下显相。"以上皆见戒疏记卷六。


上来持犯总义中第七章境想分别竟。


第八章 别简性重


别简性重中分为五节 一克漫


二错误


三身口互造


四教遣


五重犯戒


第一节 克漫


▲戒疏云"言其克者，本情专唯在一境。若言漫者，通涉无准。"行宗释云"克唯有一，漫通大小。克即训定，漫犹遍也。"见戒疏记卷五。资持云"克谓情专一境，漫谓心涉多缘。漫复有二。一者大漫，如本标心遍通三趣，俱是所期，随作成犯。者小漫，但该人道，不兼非畜。"见事钞记卷二十七。


克漫中分为三项 淫


盗杀


妄


第一项 淫


▲戒疏云"约淫为言。犯无克心，同成极重。何以明之。但有染心将欲成犯，初期在此而后会彼。或男女境乱张王者别，或人畜趣乖境心双转，但使境交无非大重。"行宗释云"初判犯。何下二释成。初句征。但下释有二，初四句通示染心将欲即起方便，期此会彼即至果本。或下别显。余人非畜为境转想疑名心转，或境心俱转。"见戒疏记卷五。


第二项 盗杀


▲戒疏云"盗杀克心相当，方成重罪。心境俱违，吉方便。"行宗释云"盗杀中略示克心。以克有重轻，漫唯通犯。但明克异，漫则可知。"见戒疏记卷五。资持云"盗杀二戒。大漫则随境成犯。小漫则异趣非犯。克定一人，三趣非犯。"见事钞记卷二十七。


克定一人三趣非犯干，盗戒可尔。杀戒张去王来，缘王张解，误亦成重。如下节。


第三项 妄


▲戒疏云"若三趣齐现，内知历然，犯无克心，通境随犯。三趣不现，随克随犯。"行宗释云"妄语论克，不同杀盗。但有多境则不成克。单对一境方成克义，如本期人，畜现非犯。"见戒疏记卷五。


据上克漫别配四戒文义，并参用下节列表如下。大漫标心遍通三趣，小漫且约唯期人趣，克心且约唯期张人或张人某物。下节列表亦尔。


淫 不论克漫 三趣通犯


盗 大漫 三趣物通犯


小漫 人物犯


非或畜物非犯


克心 张人某物犯


张人他物


王人等物非犯


杀 大漫 三趣通犯


小漫 人趣犯


非或畜趣非犯


克心 人趣 错非犯


误犯 通人趣结犯不论张王


非或畜趣非犯


妄 大漫 三趣通犯


小漫 三趣俱现或二趣现通犯 与大漫同


仅一趣现 人趣犯


非或畜趣非犯


克心同上小漫


统观以上四戒，于大漫小漫克心三义，唯有盗戒最为完备。淫戒一概不论。妄戒克心，与小漫全同。又小漫中三趣俱现通境随犯，与大漫同。杀戒于克心中人趣误者亦通结犯，与小漫同。下节错误二义别配四戒表例此可知。


第二节 错误


▲戒疏云"夫立错误义者，并是不当本心之谓也。 错就现缘境差为义。误就不现缘境差，心谬忘为义。所以然者。现缘二境相别显然，及至造趣事容舛错，即名众境交涉为错。若论误者，心通前后不可双缘，如前心谓此后心谓彼，心想谬忘故谓之误。"行宗释云"初通示。 错下二别释，初略分。所下委释，初释错义。若下释误义。准文显相，不出境心论境有二，一现不现别，二多与少别。心亦有二，一忙乱迷谬，二临机前后。如是寻之，不更繁释。"见戒疏记卷五。


错误中分为四项 一淫


二盗


三杀


四妄


第一项 淫


▲戒疏云"初之一戒，无论错误。患起内心，通皆障道。但是正道，不问迷误。或此彼男女非畜诸境，缘此谓彼，误亦犯重。境虽交涉，错亦犯重。"行宗释云"初示不立。但下显犯二，初明误犯。境下明错犯。"见戒疏记卷五。


第二项 盗


▲戒疏云"语盗而言。漫心无寄，三趣有物缘欲盗夺。及至往趣，纵境差舛心有迷忘，皆称欲心，错误齐重。"行宗释云"初约三趣二，初明大漫。不论错误，三趣随犯。"


△戒疏续云"若先克定要取人物，不盗余趣。及往盗时，境交想转，虽举离处不成罪摄。不称本心。犹属本主，以于此物元无盗心。心境既非，何过之有，故错与误俱不名犯。后知错误，即应还主。不还起盗，后方成重。"行宗释云"二明小漫中有二，初示起心。及下二明造境三，初判非犯。境交是错，想转即误。若得人物犯重无疑，若非畜物则开无犯。不称下次释所以，初句示心非。言不称者本期在人故。犹下三句明境非。属本主者犹是非畜物故。心等四句双结。后下三明后犯。前开离处，后知起盗则非所开。非畜中罪下罪，望盗云重。"


△戒疏续云"二对人趣辨错误者，俱亦非犯。如欲盗张，忽得王物。既非所期即是境差。物非本物又是想差。据此为异，境不称心。后物无心，心不当境。故错与误并同不犯。"行宗释云"二对人趣中三，初标示。如下次显相又二，初示心境俱差。据下二明开犯所以，初二句蹑上境差。据此为异者本期张人故。境不称者得王物故。次二句蹑上想差。故下三结示。"


△戒疏续云"三对同主辨错误者，俱非犯也。故善生云，盗金得银，还置本处，不得盗罪。如律，男想盗女物者犯。据漫心也。"行宗释云"三对同主中三，初通标。故下引示。得银许还，则知离处不即成犯。知银不还，后心自结。如下点异。律文结重，似不开误，故须引决与上无违。据漫心者谓小漫也。"


▲行宗云"前之三门。初是漫心兼含大小，后二克心别开自他。又前对异趣，二对异人，三约异物。"以上皆见戒疏记卷五。


第三项 杀


▲戒疏云"论杀戒者。漫无所寄，三趣同害。及至行事，不称初期，虽有少乖，不防本不害意，故使错误同成一重。若论克局，但是一缘。造趣行害，相应成重。若非本期，则非杀境。及往加害，境则交涉或以迷忘，非畜虽死，不称本期，又无杀心，错误不犯。"行宗释云"初明三趣中二，前明大漫。同上无开。若论下次明小漫。而云克者对大为言。文中二，初明本趣成犯。若非下二明异趣俱开，初示乖期。及下明开犯。交涉是错，迷忘即误。"


△戒疏续云"二就人趣以论错误。如克心害张，不欲害王。现境历然，心缘亦别。及以杀具害张之时，而彼王人忽然与我刀轮相应，王命虽断，由非心故，错则不犯。若论其误，张去王来，缘王张解，加害者犯。若望后王，虽非本期，以心不了，缘此谓彼，既人想不差，杀缘具故，虽误犯重。如上方便已为分别。"行宗释云"二就人趣中二，初总标。如下二别释又二，前释开错为三，初明标心。现下明对境。张王并现故云历然。期意在张故云心别。及下示错相。若论下次释误犯为三，初文断犯。若下释犯所以。如下指广。即境差方便中。"以上皆见戒疏记卷五。


即境差方便中者。见本篇前阙缘不成章，显相中，第四境差文。


第四项 妄


▲戒疏云"论妄语业，异趣通辨。错犯，误非。漫心无简，错误随犯。"行宗释云"初明三趣二，初明小漫。本欲诳人，非畜境交，错亦随犯。前后互差，境想开迷，故误非犯。下二句明大漫。"


△戒疏续云"二对人趣，错误俱犯。由诈显道德谋诳在人，表圣招利境损义一，但使言竟，错误同重"行宗释云"二对人趣中。亦即小漫。准知大妄不开克心。"


△戒疏续云"三就所称凡圣二法。心欲说圣，口错称凡。既非圣法，前无所损，故错非重。若就圣法明于错误。如善见云，错说三四禅皆同一重。"行宗释云"三约所称法中二，初总标。心下是释又二，初约凡圣互论。文唯明错，误亦就开。若下二单就圣法以辨。心虽错误，说圣不殊，故无差降。"以上皆见戒疏记卷五。


以上错误别配四戒大科附录于下，以备对阅。


淫


盗 初约三趣初明大漫


二明小漫


二对人趣（克心）


三对同主（克心）


杀 初明三趣初明大漫


二明小漫


二就人趣（克心）


妄 初明三趣初明小漫


二明大漫


二对人趣（克心）


三约所称法


据上错误别配四戒文义，并参用前节文，列表如下。


淫 不论克漫 不论错误 三趣 通犯


盗 大漫 不论错误 三趣物通犯


小漫 错 非或畜物非犯


误 非或畜物非犯


克心 错 王人等物


张人他物非犯


误 王人等物


张人他物非犯


杀 大漫 不论错误 三趣通犯


小漫 错 非或畜趣非犯


误 非或畜趣非犯


克心 错 王人等非犯


误 王人等犯 通人趣结犯不论张王


妄 大漫 不论错误 三趣通犯


小漫 错 三趣俱现或二趣现 犯 若准前克漫节


文，通境随犯，与大漫同。不待错故。


误 仅一趣现 人趣————犯


非或畜趣—非犯


克心 同上小漫 若依此节疏文，统论错误，而云在人。实则误唯


人趣，错亦通结，与小漫同。


第三节 身口互造


身口互造中分为三项 一淫


二杀盗


三妄


第一项 淫


▲戒疏云"淫戒成犯，事在形交，故唯在身。口非犯意，由无语故。"行宗释云"由无语者非口能成故。律中，教他作淫，他作犯中罪，不作但下罪。"见戒疏记卷五。


第二项 杀盗


▲戒疏云"杀盗二戒。身口互造，两得相成。然身为根本，口为枝条。所以然者。损财害命，身自独成，不待语助，故知身本。口语教死，言了未成，待前命断方得重罪，要由彼身助口成业，故知枝条。"行宗释云"初明不互造二，初立义。上二句明造成通互，容相助故。下二句明结业不互，局本枝故。本即正位，枝谓旁兼。所下二征释所以，初释根本。口下释枝条。"


△戒疏又云"二明互造二，初出前所计为二，初示宗。多杂等论皆有部所计。所下二出不互所以则有二意，初约业异释。若约能色，身是可见有对，口即不可见有对。若据所造过，身造淫盗杀，口作诳妄。若约所发，业性不混。若取来报，感果不同。事下次约事不竟释，初句立意。言下释成。"


△戒疏续云"若依本律，成论所通。三业互造，各自成业，故彼文云。杀不善业，身亦可造，随以自身杀害众生。口亦可造，或教人死，或以咒杀。心亦可造，有人发心能令他死。故彼论云。如和利经说，外道神仙起一嗔心，杀那罗国。如檀特等诸险难处，皆诸仙人嗔所作。"行宗释云"二正示今宗中为二，初示宗各自成者随约能造，结业成。不同多杂，从所作事，判定身口。故彼下二引示。且明杀业，余可准知。文同之。故下二别示心造论文二节，初引经证。那罗国者具云那罗千陀罗国。如下次举事证。言檀特者即西土山名。经音义云，或言单多罗迦山，此云荫山。此明仙人心业强猛，证上起心即能害故。"以上皆见戒疏记卷五。


第三项 妄


▲戒疏云"妄语一戒。本希名利，非言不成。亦有身现，无疑成重。比前互造可以类之。"行宗释云"初明正业。亦下明互造。现相必约前信，故须无疑。"见戒疏记卷五。


第四节 教遣


教道中分为二项 一教人


二遣人


第一项 教人


▲戒疏云"先明教人。言淫戒者，自作成重。教人为非，乐染前人，于我无预，不得同犯。"行宗释云"初淫中于我无预言能教人不预其乐也。"


△戒疏续云"杀盗二戒，过通损益。自作教人，损境畅思，期契相同，彼我同犯。或能教者克所使意，或时节早晚坐立乖契。或互颠狂舍戒，缘阙。但有少差，于此犯法，教者不犯。漫心无寄，随作相应，皆名为犯。"行宗释云"二杀盗中二，初通明犯相。损益者谓损他益。以淫唯适己而非恼他，杀盗两兼故通损益。或能下二别简克漫，初科中。或时等者且列五。时节坐立缘阙此三并约所教，颠狂舍戒则通能所故云互也。问，如教杀坐人，彼立即害，云何非重。答。既云克心，能教应言，见坐可害，立不应害。此则不犯。若不指定，同下漫心。时节早晚亦同此释。此明漫心者即不定早晚等也。"


△戒疏续云"大妄语者，自说成重。教人称圣，免得上拥彼，于我无润，故不同犯。"行宗释云"三妄语中。问文云教他不犯者。如教他称己，自得名利，岂不犯重。答，此落后遣，非此所明。"以上皆见戒疏记卷五。


第二项 遣人


▲戒疏云"教者利己义疏，遣者向己义亲。何以明之。且如戒中。遣人就己行淫，遣人说己得圣，利乐是我，犯齐究竟。杀盗两戒无有遣义，故非所论。"行宗释云"初分示。何下推释。可解。问，杀盗何以无遣义耶？答。遣人杀己，罪不至果。岂有令他盗取我物。是则淫妄二戒遣重教轻，杀盗两戒有教无遣。"见戒疏记卷五。


第五节 重犯戒


此节文中重字，有平呼去呼二别，宜细分之。平呼者是犯是，云呼者如四重戒是。


▲事钞云"若论重犯，律自明断，随犯多少一一上罪。淫众多重犯，余盗杀妄重犯亦尔"资持释云"重犯有二，一同名之罪谓四重互望，二同种之罪谓四戒各论上通十诵，下局本宗文约四戒各别论重，即明今宗同种之义。"


△事钞续云"此说别解脱戒，由境缘别，得戒不同。故后犯时，还随别犯。如萨婆多云，宁可一时发一切戒，不可一时犯一切戒。且如淫戒，女人身上发得二十一戒，男子身上得十四戒。余法界中男女亦尔。今或贪心，犯一女一道，但名污一淫戒。自余诸淫，戒体光洁，无行可违，称本受体。"资持释云"初叙宗意。律仪从境故名别脱，道定从心即是总脱。如下引论委释二，初举文。受是悬拟故可总发，犯是临境故唯别犯。且下二历示，初明总发。文中别举淫支以明，余可例显。淫境约道，女三男二。淫心三毒，三单三复一具。随缘间起，以心历境，故发多戒，如文所列。今下明别犯。"


△事钞又云"世中有人，犯一淫戒，初乃惶慑。后复思审，谓言失戒，遂即雷同随过皆犯。岂不由愚于教网，自陷流俗。焉知但犯一淫，诸淫并皆不犯。余杀盗等常净俨然。"资持释云"初叙非。岂下正斥。焉下重示。"


△事钞续云"故同法之俦，理须明察。若先严净识。托对五尘，欲染不生，由前方便。若先非摄虑，对境不能不犯。既犯业成，必须无覆早忏，还成本净。"资持释云"初二句嘱其所告。受随一等故名同法。若下二正劝又二，初示持行。严谓谨摄，净识即心，五尘皆境。所谓方便正念，常拟对治也。呜呼。末世凡流沉溺滋久，摄念离染未见其人。自非宿善资熏，明师训匠。勤求圣教，精择良明。志慕孤高，行希清卓。时时不懈，日日如新。或体达前尘反求欲本，或冥心所受专意通持。故得对境萧然，遇缘确翔而后集，默而识之。其犹挥手于空了无滞矣，着铠入阵何所畏乎。然惑业未销，生死可惧。岂唯言说，即是清升。在欲远尘良恐非尔所及，居凡学圣故且抑而为之勿事悠悠，宜应切切。因兹言及，一为深思。若下次劝犯悔，上二句明成犯。既下示忏益。大慈博受，于物无遗。虽恶行下愚，亦苦加提引。祖恩所及，无得而知。"以上皆见事钞记卷十四。


上来持犯总谗第八章别简性重竟。


第九章 广斥愚教


▲事钞云"今时不知教者，多自毁伤。云此戒律所禁止，是声闻之法。于我大乘弃同粪土。犹如黄叶木牛木马，诳止小儿。此戒法亦复如是，诳汝声闻子也。"资持释云"初叙倚滥毁伤。自毁者身为佛子，反毁佛教故。又自身禀戒，反毁戒律故。如黄叶等此明倚滥，即佛经中有此言故。涅盘云。婴儿啼哭之时。喻小机也父母即以杨树黄叶而语之言，莫啼，我与汝金喻如来施权也婴儿见已，生真金候，便止不啼，谓得涅盘然此杨叶实非金也。非大涅盘木牛木马木男木女，婴儿见已，亦复生于男女等想。喻亦同上此明如来追述尔前施小之意。至涅盘时，决了权疑，同归常住，宁复有小耶。此所谓不知教也。"


△事钞续云"原夫大小二乘，理无分隔。对机设药，除病为先。故鹿野初唱，本为声闻，八万诸天便发大道。双森告灭，终显佛性，而有听众果成罗汉。以此推之。悟解在心，不唯教旨也。"资持释云"二无分隔耳。对下明因机故。故下引证，初证说小悟大。即无量义经。双下证说大悟小。即涅盘经。以下准经显意。此谓如来一音演法，众生随类得解。然此但望言教是一，至于佛意不无密赴，故使随类得益也。此明不以所学，即判大小。但达其大者，一切归大，何妨学律。志之小者，所为皆小，徒自穷经。故曰。在心不唯教也。"


△事钞续云"故世尊处世，深达物机。凡所施为，必以威仪为主。但以身口所发事在戒防，三毒勃兴要由心使。今先以戒捉，次以定缚，后以慧杀，理次然乎。今有不肖之人，不知己身位地，妄自安托云是大乘。轻弄真经，自重我教。即胜鬘经说，毗尼者即大乘学。智论云，八十部者即尸波罗密。如此经论，不入其耳，岂不为悲。"资持释云"二三学次第为二，初推戒功二，先叙佛偏弘。施为者通语一期化物轨度。威仪即目戒学。主犹尊也。但下次出所以，初明对病。身口即业，心使是惑。勃卒也。今下明次治。显戒学居初，释成为主耳。今有下二斥诳妄三，初叙所计。位地谓薄地凡夫。安托谓无疑畏。轻真经者毁律教也，重我教者党所习也。即下据教反质。二文并约开会之义。由本小教，归一佛乘，故两皆云即八十即目段数，部即指根本一部。声闻但云尸罗，菩萨则加波罗密，即六度之一。如下伤其愚暗。教虽显了，闻而不信，故云不入耳。"


△事钞又云"故百喻经云。昔有一师，畜二弟子，各当一脚随时按摩。其大弟子，嫌彼小者，便打折其所当之脚。彼双嫌之，又折大者所当之脚。譬今方等学者非于小乘，小乘学者又非方等。故使大圣法典，二途兼亡。以此证知，今自目睹。"资持释云"三相非灭法，初引经。师喻如来，第子喻学者。脚喻两乘，按摩喻寻究。其下喻学大毁小，彼下喻学小毁大。譬下法合。可解。方等即大乘之通名。以下显验。"


△事钞又云"恐后无知初学，为彼尘蒙。故曲引张。犹恐同染悲夫。"资持释云"三示意结劝中，初示广斥之意。彼即滥大不肖之者。尘蒙谓邪言恶见坏信丧道，犹如尘垢，秽于净物故也。犹下嘱累。所谓素丝易染，朱紫难分。虽委曲指陈，犹未能知返。岂非禁情节欲举世之所难，纵意为非是人之所欲。且祖师之世，其风尚然。况及于今，无足怪矣。"以上皆见事钞记卷十四。


此章大科别录如下。


初叙倚滥毁伤


二约理正破 初教逐机分


三示意结劝 二三学次第


三相非灭法


上来持犯总义中第九章广斥愚教竟。


上来持犯篇中第一门持犯总义竟。


第二门 持犯别


持钝别相中分为二章 一性罪


二遮罪


第一章 性罪


上所列性罪，重轻不同。今列略表，预示其概。余如文中委明。


杀杀人，上罪 杀非人，中罪 杀畜生，下罪


盗五钱，上罪 减五钱，中罪 一钱，下罪


淫正道，上罪 非道，中罪


妄大妄，上罪小，下罪两舌恶口绮语并同


性罪中分为四节 一杀


二盗


三淫


四妄


第一节 杀


▲戒疏云"经明性重，多以此戒为初。岂非身为业先故，杀业因首故也。言性重者，以性含轻重也，重则人道，轻则非畜。约境分心，故罪阶三位。"见戒疏记卷七。


杀戒所摄，人及非畜。以下诸文，多约杀人而言。非人畜生，可以例知。


杀中分为三项 一犯境


二犯相


三不犯


第一项 犯境


▲事钞云"人者律云，从初识至后识，而断其命也。初识者，谓初识在胎，犹自痴有滑，是识所依。乃至命终最后一念未舍执持，随暖坏者是也。"资持释云"注中初至所依释上初识。大集经云。歌罗逻时此云杂秽。入胎七日状如凝酥，即凝滑也。即有三事，一命二暖三识。出入息为命，不臭不烂为暖，业持火大色不臭烂此中心意识为识。若坏凝滑，即坏识之所依，命暖随谢，便名犯杀。乃至下释上后识。谓四大将解，识神未去，害亦成重。疏云，随有暖处，识在其中，即识住处，为命根摄。"见事钞记卷十八。


第二项 犯相


犯相中分为二支 一列缘


二随释


第一支 列缘


列缘中分为二类 一正明犯缘


二别示阙缘


第一类 正明犯缘


▲事钞云"犯缘具五。一是人，二人想，三起杀心，四兴方便，五命断。"见事钞记卷十八。


▲戒疏云"上明人趣。非人畜生加害等同，但罪轻为别耳。" 行宗释云"非畜二杀并五缘犯，具阙同之。"


第二类 别示阙缘


别示阙缘中分为五端 一阙初缘


二阙第二缘


三阙第三缘


四阙第四缘


五阙第五缘


第一端 阙初缘


▲戒疏云"若阙初缘。小漫心起，但得三中罪，以非人畜杌三境替故。大漫心起，但得一中罪，三趣随犯俱无差故。若对克心，加王异境来替张处，则有四句可准上思。"行宗释云"初阙三别，即大小二漫及克心也。大漫一中罪者以三趣齐害，杌境来差，心期虽漫，望人从重，故得中罪。必对杌木起非畜想，应得下罪，非此所明，在文盖阙。此中结句。大漫一句杌作人想。小漫三句一非人人想二畜生人想三杌木人想。克心中但加一句王作张想杀则同重，愉三同前故云四句，通前二漫总有八句。"见戒疏记卷七。


此中结句，列表如下。


大漫一句—杌作人想—中罪 杀人方便罪


（杌作非畜想—下罪 杀非畜方便罪今文阙略不明）


小漫三句 非人作人想—中罪 杀人方便罪


畜生非人想—同


杌作人想——同


克心四句 王作张想-上罪 行宗云张王是别，人趣是通， 总有八句


今就通结故成杀重。此约误言。若错不犯重，


唯结杀张方便中罪。


非人作张想—中罪 杀张方便罪


畜生作张想—同


杌作张想——同


错误之义。见前持犯总义，别简性重，第二节错误中委明。


第二端 阙第二缘


▲戒疏云"二阙想缘。亦有大小两漫及一克心。"行宗释云"初通举三位。一一位中各有想疑单双之别，如指略中。"


△戒疏续云"且对克心生想有四句，一上罪三中罪也。 克心生疑有十句，一上罪九中罪也。谓直疑有四，互疑有六。亦可准知也。克心双阙二缘四十句，如王境差心对有十，乃至杌木例可解也。"行宗释云"二别释克心中。句法交乱，须作图相。三位不同。


初阙想四句张作王想，上罪


张作非想，中罪


张作畜想，中罪


张作杌想，中罪


二疑心十句 直疑四句 张作王疑，上罪


张作非疑，中罪


张作畜疑，中罪


张作杌疑，中罪


互疑六句 为张为非，中罪


为张为畜，中罪


为张为杌，中罪


为非为畜，中罪


为非为杌，中罪


为畜为杌，中罪


三双阙四十句 初王人来差十句 直疑四句 张疑，上罪


非疑，中罪


畜疑，中罪


杌疑，中罪


互疑六句 为张为非，中罪


为张为畜，中罪


为张为杌，中罪


为非为畜，中罪


为非为杌，中罪


为畜为杌，中罪


二非人来差十句 直疑四句 张疑，中罪


非疑，中罪


畜疑，中罪


杌疑，中罪


互疑六句 为张为非，中罪


为张为畜，中罪


为张为杌，中罪


为非为畜，中罪


三畜生来差十句 并同上非人 为非为杌，中罪


四杌木来差十句为畜为杌，中罪


通前三心，总五十四句，三上罪五十一中罪。图中可见。但知前二心差境定，后一复加境差故号双阙耳。"


△戒疏续云"余大小漫，心境阙相可以准知。"行宗释云"三指略二漫。小漫但除王人，则想有三句疑但九句。双阙除王境差，但存三境，亦各九句。总前三位，共有三十九句。大略同上图相，唯直疑中各除第一句为，又通改张字为人字读之。准前易见，不复重出。大漫三境通害，但有杌为异境。止有一十三句。馥恐难晓，故须列示。


初阙想三句 人作杌想，中罪


非作杌想，下罪


畜作杌想，下罪


二疑心六句直疑三句 人作杌 ，中罪


非作杌疑，下罪


畜作杌疑，下罪


互疑三句 为人为杌，中罪


为非为杌，下罪


为畜为杌，下罪


三双阙四句—杌木来差直疑一句—杌疑，一中罪二下罪


互疑三句 为人为杌，中罪


为非为杌，下罪


为畜为杌，下罪"见戒疏记卷七


小漫句法图表，记中阙略不出。今依其文义，为之补出，附列如下，以资学者参考。


初阙想三句 人作非想，中罪


人作畜想，中罪


人作杌想，中罪


二疑心九句直疑三句 人作非疑，中罪


人作畜疑，中罪


人作杌疑，中罪


互疑六句 为人为非，中罪


为人畜，中罪


为人为杌，中罪


为非为畜，中罪


为非为杌，中罪


为畜为杌，中罪


三双阙二十七句 初非人来差九句 直疑三句 非疑，中罪


畜疑，中罪


杌疑，中罪


互疑六句 为人为非，中罪


为人为畜，中罪


为人为杌，中罪


为非为畜，中罪


二畜生来差九句 并同上非人 为非为杌，中罪


三杌木来差九句 为畜为杌，中罪


第三端 阙第三缘


▲戒疏云"三阙杀心。或无罪，如开缘中。或得中罪，谓苦治人，过与病药，近死方便，但无杀心。"行宗释云"苦治即有过因罚而死。与病药即不好心看，反令增病。"见戒疏记卷七。


▲事钞云"伽论。病人不欲起不欲舒，叵起者当死，看病人强与食药死者，中罪。痈未熟，强破命终，亦尔。不与食，不治疗，因而死者，亦中罪。"资持释云"明不善看病因而致死，但无害意故并中罪。初与食破痈两犯并谓不合与而与。 次不下谓合与而不与。"资持云"上引伽论皆结中罪者。若无害心不合有犯，若有害心结犯篮以，进退难定。今以义求。但看病者心有强弱。若怀慈济，因而致死，如律所开。泛尔为之，不顾得失，失治死者，由本无心故不结重，近于杀业缘阙故有中罪。思之。"见事钞记卷十八。


第四端 阙第四缘


▲戒疏云"四阙方便。由未起故，不制单心。 或得下罪。虽心缘杀，以未动身，寻悔故也。或得中罪。如十诵中，厌患懈怠不好看病致死，但结中罪，以无方便故。" 行宗释云"初约无犯明阙。言未起者未至。 重缘也。次犯下罪明阙。即约重缘远方便罪。 三犯中罪明阙无方便者反有方便即摄上罪。"见戒疏记卷七。


第五端 阙第五缘


▲戒疏云"阙第五缘未断命。如上七方便，则具七中罪。 如十诵云，杀人未死，则狂发戒舍，但结中罪。"行宗释云"阙命断中，指上七缘。 下引十诵，略证初缘。"见戒疏记卷七。


指上七缘者，见前持犯总义阙缘不成章。


第二支 随释


随释中分为二类 一广辨杀相


二别明非畜


第一类 广辨杀相


广辨杀相中分为四端 一自作教人


二用语破国


三赞死


四自杀


第一端 自作教人


▲事钞云"四分云。杀有二种。一者自杀。 谓身现相，口赞死相，坑陷，倚拨，若安杀具，及以与药等。"资持释云"先明自杀，初句标。谓下列相。准含注戒本有八，今阙二种，下引足之。身现相或令怖畏坠堕，或示死相等。口赞死相，含注戒本作口现相。谓以言说劝教，或以大声恐吓。今钞语局初解。坑陷知人行从此道，故设坑陷令堕死也。倚拨审彼倚拨其处，便施刀杖，彼依而死。安杀具安置绳索刀杖，令其取死。与药可解。文云等者谓自杀谓自行杀，若身若杖，随死者是。身口俱现相身兼口叹。"


上段记文中所含小注，皆撮略戒疏文义，分释杀相。宜与大字连合读之。次段记文中小注亦尔。


△事钞续云"二教他而杀。随其前使。 若教叹，教遣使，往来使，重使，展转使，求男子，教求男子，遣书，教遣书等。并任方便，但令命终称本期者。三性之中，能教犯重。" 资持释云"教人中，初标示。若教下二列相。含注戒本具列十一，今钞亦阙二种。教叹。含注戒本作遣使叹谓遣人语彼也。教遣使指示所教，令遣人往害。往来使受语往害。还来重往。重使随续使人乃至百千，令害一人。展转使彼使不去，转使他往乃至百千，最后人杀，随前所使皆同一重。求男子选择有勇，令往害之。教求男子使他求也。遣书表于纸墨，令用死者。教遣书使他代作。等取余二谓求持刀人谓能杀者。教求持刀人也。并下总示。欲显上文列相未尽，又遮恶人避此造彼，故用此语通而摄之。能教犯者且据本犯之人，若论所教则通道欲，若是道人能所皆犯。"以上皆见事钞记卷十八。


所教若是俗人已受五八戒者，亦犯。


第二端 用语破国


▲事钞云"萨婆多。比丘知星历阴阳吉凶。由比丘语，征破异国，杀害得财，皆犯盗杀二上罪。优婆塞例同。"资持释云"由比丘语者即教他业。兼犯盗者以攻击劫掠，损彼物故。优婆塞同者五八并制故。"见事钞记卷十八。


第三端 赞死


▲事钞云"萨婆多。若为一人赞死，此人不解。边解用此法死者，无犯。"资持释云"谓克心专缘一境，无意于他。若心通漫，随死皆犯。"


△事钞续云"今多有人自焚。多有愚丛七众赞美其人，令生欣乐，并如律本结重。"资持释云"如律重者同叹死故。"以上皆见事钞记卷十八。


第四端 自杀


▲事钞云"五分四分，自杀者中罪。谓结其方便。" 资持释云"以命断戒失，无可犯故。"见事钞记卷十八。行宗云"今亦有人，不知所以，自投焚溺，欲冀超升。苦因未除宁亡三有之报，死而无悔实唯一勇之蛤。将谓永灭不生，焉知此没彼出。固当勤修三学，广运四弘。诵持方等大乘，系念诸佛嘉号。冀龙华而得度，指安养为所归。深厌死生，善识因果。欲除苦本，其要在兹。"见戒疏记卷七。


▲事钞云"十诵，不得自伤毁形，乃至断指犯罪。" 资持释云"断指犯罪者相传并云下罪。"见事钞记卷十八。


第二类 别明非畜


▲戒本注云"若杀非人，若畜生有智解于人语若能变形，方便杀者并中罪。不死者下罪。畜生不能变形，若杀者下罪。"见含注戒本卷上戒疏释云"智变有胜，加害犯中罪者。以相同人，心非重者何能害也。若知而害义依法科，不知而害亦从律结。" 行宗释疏云"初明犯意。或下断犯。还约知论依法科者即结中罪，不知从律如常犯下罪。"见戒疏记卷七。


若知水中有虫，或用或饮者。亦应准此而结下罪，随所用所饮一一犯也。


第三项 不犯


▲事钞云"不犯中。律云。若掷刀杖瓦石材木，误着彼身而死。及扶抱病人而死。或以药食及以来往出入而死者。一切无害心，不犯。"资持释云"前开误失。及下次开看病。以药食者因与而死也。往来出入者含注戒本云扶将病人入房往反，此释滥上扶抱，但上约卧起下据往还耳，或可约看病者出入阙事释之。一切无害者上文略举此句通收，但约无心不唯此二。"见事钞记卷十八。行宗云"然此误者由于他事，全无害心。不同前明错误之误。学者知之。"见戒疏记卷七


前明错误者，见前持犯总义别简性重章。


第二节 盗


▲资持云"疏云，非理损者为盗，公白取者曰劫，畏主觉知为偷。盗名通摄，故特标之。"


▲事钞云"性戒含轻重也。性重之中，盗是难护。故诸部明述，余戒约略总述而已。及论此戒，各并三卷五卷述之。必善加披括，方能免患。有人别标此盗，用入私钞。抑亦劝诫之意也。"资持释云"初示相难护。上句总示性戒，次句局就四重，下句独显今盗。故下二据诸文显难，前示律论。僧只释盗涉五卷，十诵四卷，善见三卷。 有下次指别钞。未详何人。"以上皆见事钞记卷十七。


盗中分为三项 一犯境


二犯相


三不犯


第一项 犯境


▲事钞云"初犯境之中。谓六尘六大，有主之物，他所吝护。非理致损，斯成犯法。若无主物，及以己物。或为缘差，境夺，心想疑转。 虽有盗取之心，而前非盗境，并不结犯。唯有本心方便。"资持释云"初示境。六尘六大摄尽一切，如下自释。若下二明阙缘又二，初别示阙相。上二句及下间夺并名阙境，非畜物替故云夺也。言缘差者互阙不定，或心息物移前事阻碍等。言想疑者即阙心也，于人物上异臣有三谓非人畜生及无主也，疑亦同之。虽下通结非犯。一往观文，结阙境。然据阙心，前境虽定，叵望正作非畜物疑想时，心不相当，亦非盗境。故下总云唯有本心方便，验非偏判也。"见事钞记卷十七。


如下自释者。见下犯相，随释，有主物，别人物，明盗相文。


明阙缘中。卷阅前持犯总义，阙缘不成，列名显相文。及下犯相，列缘别示阙缘文。


第二项 犯相


犯相中分为三支 一列缘


二随释


三结示


第一支 列缘


列缘中分为二类 一正明犯缘


二别示阙缘


第一类 正明犯缘


▲事钞云"二成犯相中，总缘具六种。一有主物，二有主想，三有盗心，四重物，五兴方便，六举离本处。必具成犯。"资持释云"准疏但有五缘，无今第五。今钞不释，意亦可见。总括犯缘，不出心境。一四即境。二三及五是心。六中兼二，心境合故。"见事钞记卷十七。


第二类 别示阙缘


别示阙缘中分为二端 一引疏犯缘


二依示阙缘


第一端 引疏犯缘


戒疏盗戒犯缘，与事钞稍。故须别录戒疏犯缘，俾与阙缘互对。


▲戒疏云"此戒五缘。初是人物。以盗余趣不成重故。"行宗释云"虽一宝，至于结重多从主掌，是以初缘通云人物。对简非畜，如后自分。"


△戒疏续云"物虽人主。及至盗损，还须人想。若生余想，疑谓别境，则是轻犯。是以第二作人物想。"行宗释云"文明疑想即境想中二三两句。"


△戒疏续云"问，想知二心有差别否。答。有同异也。了境无疑曰知，当境意谓为想。俱能了境，想与知同。然知唯了境，想通迷悟故与知异。若以此心知是人物，于下阙缘转想不便，谓实达境，非迷忘故。若谓人物想，即顺阙缘，不乖律文境想互义。"行宗释云"问中。立云知是人物，故问决之。答中，初答知想差别，上句通标。了下分示。俱下显同异。若下次明立缘是非，前叙立知有滥。意谓若具缘中标云知者，则人谓后阙缘中转想皆是明了之心，故不可立。若下次明立想顺教。以律但有想差，不言知故。互即差也。"


△戒疏续云"想虽当境。若盗轻物，不成重罪。故次第三明是重物。"


△戒疏续云"财虽满五。若无盗心，本自无咎。故次第四明有盗心。"


△戒疏续云"心虽起盗。财未离处，损主未就，属己不显，亦未成重。故次第五明举离处。"


△戒疏续云"问。前后诸戒，缘具方便。今此盗缘无方便者。答。损财明盗，但成重罪。有盗成重不假方便，恐涉滥故。纵有方便亦俱不明，但知未防已前并方便摄。"行宗释云"初问。可见。若准事钞，须具六缘，五兴方便。今此除之，故发此问。答中，初示成犯齐限。有下次明避滥不出。如互用三宝烧薶坏色寄借抵拒之类，但使亏损即成盗业，不必方便。然非一向都无，故云纵有不明等。"以上皆见戒疏记卷六。


第二端 依示阙缘


依示阙缘中分为五目 一阙初缘


二阙第二缘


三阙第三缘


四阙第四缘


五阙第五缘


第一目 阙初缘


▲戒疏云"若阙初境，得三中罪。初非人物替人物处作人想取，二畜生物，三无主物。俱作人想。望本人物不得，境差方便中罪。后之三物，本自无心，则非罪也。如前义门，可以通之。此据小漫，人物并取为言。若据克心，王物替张亦同前判，阙境还立。如此识相，举一千从。可谓达持犯者。"行宗释云"前约小漫。以大漫随犯，故非所论上在总标。初下别示。三种异境替人物处，而非本境，故名阙境。俱下示犯。如下指广。即境差方便中。此下次明克心，初蹑前以示。同前判者张物不得境差方便中罪，王物无心则无所犯。对上小漫人趣无阙故云还立。如下结叹。"见戒疏记卷六。


即境差方便中者。见前持犯总义，阙缘不成，列名显相，境差文。


大漫随犯，故非所论


小漫非人物作人想中罪盗人物方便罪


畜生物作人想同


无主物作人想同


克心王物作张想中罪盗张物方便罪


上列之表，且据疏记文而录写，稍有阙略。宜检前杀戒阙初缘中结句列表，对阅可知。


第二目 阙第二缘


▲戒疏云"阙第二缘，据小漫者，九句中罪。谓转想疑心双阙各三，故有九也。"行宗释云"阙第二中，即阙人想。想疑境定心差，双阙心境俱差。用此三种各历三句，故成九句也。" 行宗释云"阙第二中，即阙人想。想疑境定心差，双阙心境俱差。用此三种各历三句，故成九句。"


△戒疏续云"言转想者。初须人想可得同境，临欲取时乃作非人物想。据后心时俱得下罪。然律但结前心之罪，盗人方便，故云人物非人物想取中罪。此句既尔，诸句诸戒例同此解。二人物畜生物想。三人物无主物想。罪或有无。若先知人物，后作无主想，则有前心罪。若本作无主，无心故无罪也。"行宗释云"转想三中，初非人物想又三，初明心转。须人想者示本想也。心境相当故云同也。临欲等者明后心也。据下次辨罪相。此下三例通。诸句即下八句。诸戒指杀妄等。若据杀戒亦列句数，但不叙前后心结罪之义耳。二畜生物想。三无主物想。罪有无者即约转想本迷为言。今此正明转想，旁示本迷。"


△戒疏续云"二明疑心者。初是人物，对境生疑，为人非人物。为人畜生物。为人无主物。"


△戒疏续云"三明双阙者。初盗人物，非人物替，阙境缘也。就非人物复生疑心，为人物为非人物，阙心缘也。二畜物来替，为人为畜耶。三无主物替，为主无主耶。并例准知。" 行宗释云"疑及双阙同是疑心，但前疑据境定，双阙约境转耳。"


▲行宗云"作图示之。


初转想三句 一人物，非人物想前心中罪后心下罪


二人物，畜生物想前心中罪后心下罪


三人物，无主物想前心中罪后心无罪


二疑心三句 一人物，疑为人物为非人物前心中罪后心下罪


二人物，疑为人物为畜生物同上


三人物，疑为人物为无主物同上


三双阙三句 一非人物替—疑为人物为非人物 前心中罪后心下罪


二畜生物替—疑为人物为畜生物 同上


三无主物替—疑为有主物为无主物 同上"以上皆见戒疏


记卷六


上录行宗图表，依戒疏盗戒文出，故仅有九句。若准前杀戒句数，应不止此。宜检前杀戒阙第二缘中附补之小漫句法表，对阅可知。


第三目 阙第三缘


▲戒疏云"阙第三缘。重物作轻想，结前方便中罪。" 行宗释云"如取满五，意谓不满。"见戒疏记卷六


第四目 阙第四缘


▲戒疏云"阙第四缘。有盗无盗心，前心下罪。本无，非罪。" 行宗释云"初约先有后无。前心下罪者远方便也。下句次约始终无心。如开缘中，粪扫亲厚等取也。由前具缘不列方便，故此阙中须分二种，当知先有后无即阙方便，始终无者正是阙心。问，前心犯下罪，那云阙心。答，望未动身，犹非盗等，故名阙心。若尔，至次方便转入无心，名阙心否。答，身色才动，盗业已彰，但物未离未成根本，是以拥住次近并名阙第五耳。问，前心后转，与阙想何。答。阙想有心，此据无心。又前约动身后转，此约初心即转。如是思之"见戒疏记卷六


第五目 阙第五缘


▲戒疏云"阙第五缘。未离处二中罪，随相分别。"行宗释云"二中罪未与物交次方便也，相交未离近方便也，或次或近有阻不成拥住方便。次近不定故令随分。"见戒疏记卷六


第二支 随释


随释中分五类 一有主物


二有主想


三有盗心


四重物


五举离处


随释中，悉依事钞所列犯缘次第解释。唯初有主物中钞记之文，至为繁广，亘于一卷。今别依戒疏总明物主之文写录。二有主想以下，悉录事钞。


第一类 有主物


有主物中分为三端 一三宝物


二别人物


三非畜物


第一端 三宝物


▲戒疏云"初明三宝。谓知事者掌用此物，罪福大深。 如大集中，非圣非净，何能监护无有疮疣。"行宗释云"上叙罪福。二皆深者由境胜故。如下准教简人。彼经云。僧物难掌，佛法无主。我听二种人掌三宝物，一者阿罗汉，二者须陀洹。此二圣人复有二种，一能净持戒识知业报，二畏后世业有诸惭愧及以悔心。如是二人自无疮疣。此二清净人。疮疣喻破戒恶业"


△戒疏续云"初盗三宝，总而为言，有守护者，随盗满五皆是极重。佛物无护，如鼻柰耶断施主故。"行宗释云"初望护主，佛下二断施福，并犯上罪。鼻柰耶云，若盗佛塔等幡盖，皆望断施主福边，得弃损不受。即上罪"以上皆见戒疏记卷六。


三宝物中分为三目 一佛物


二法物


三僧物


第一目 佛物


▲戒疏云"言佛物中有四差别。"


△戒疏续云"初佛受用物者。如堂宇衣服及以金石泥土曾为佛像之所受用者，不得差互。常拟供养，生世大福。故律云，若是佛园坐具等者，一切天人供养同塔事故。 所以不许者。莫不即体法身之相，表处是深，不得轻故。" 行宗释云"初示物相。故下引律证。 所下征所以。法身无相，随物以彰，故此诸物即法身体。"


疏言不得差互者。虽此等物朽烂破坏，不许卖此，转制他物而供养佛。惟应别制新物供佛受用。于其烂坏之物仍旧存奉，不可弃毁成取贩卖。故事钞引宝梁经云，乃至风吹雨烂，不得贸宝供养。


△戒疏续云"二属佛物。所以得转者，由本施主通拟佛用，故得货易。不同前者曾为胜相，故唯一定也。"行宗释云"属佛物者即钱宝人畜等物。"


疏言得转得货易者。于此属佛之钱宝田园人畜等物，可以随宜贩卖，买取供养具等而供养佛。


此云属佛物，与前段所云佛受用物有。因钱宝田园人畜等物，不堪受用，但可系属，故云属佛物耳。西竺布施者，或通施三宝，或别指施佛施法施僧。别指施者，各有所属，不得互用。今云属佛物，即是别施佛者。虽许转贸，而所易得者仍属于佛，不容有滥。


△戒疏续云"三供养物。以幡华等得货易者，事同属佛，可以义求。"


供养物者即是香灯华幡供具之物。疏言以幡华等得货易者，此亦有别。华等可以转贸他物供佛，与前属佛物同。若幡等唯可转变，不可转贸。故资持云，若佛幡多得作余佛事者，谓改作缯盖幢幔等物，然曾供佛体不可变，不同前华可持转贸。


△戒疏续云"四献佛物者。开待卫者用之，义同佛家之所摄故。"行宗释云"物即饮食果实等。今时掌佛庙人，义通道俗。善见云，佛前献饭，待佛比丘食之，白衣待佛亦得食之。古记问云，若用常住僧食供佛，通彼用否。答法苑云，后还入常住。"以上皆见戒疏记卷六。


第二目 法物


▲戒疏云"言盗法物亦有其四。"


△戒疏续云"一法所受用者。谓纸素竹木上书经像，或箱函器幞曾经盛贮，克定永施，不许改转。此则定，敬同圣教。皆是灭理之所依持。故有损益，并望涅盘而生罪福。"行宗释云"前出物体。 皆下示所以。纸素函器止是世物，但望所诠至真无价故。"


△戒疏续云"有人无识，烧毁破经。我今火净，谓言得福。此妄思度。半偈舍身着在明典，两字除惑亦列正经。何得焚除，失事在福也。"行宗释云"前出谬见。世中妄传，说偈得烧故经。不见此疏，焉知误他。此下次据文斥。上引半偈舍身者一彰如来求法之勤，二示如来重法，三显正法难闻。下引经证两字除惑。显佛法功深，举少多其过弥甚。倘畏来苦，勿逐魔徒。二缘并出涅盘经。"资持云"准此明诫，足验前非。必有损像蠹经，净处藏之可矣。"见事钞记卷十七。


事在福者即事在无作。见前宗体篇，戒体，戒体相状，所发业体，无作多少，六者事在无作中委释。


△戒疏续云"余之三相，可以准前。" 行宗释云"前二转易，后与待人，并同前判。"以上皆见戒疏记卷六。


第三目 僧物


僧物有四。一常住常住物，亦名四方僧物。二十方常住，亦名现前常住物。三现前现前物，亦名当分现前物。四十方现前物。


▲戒疏云"就僧物中则不四别。" 行宗释云"僧物中。前二属处永定，通名常住。但前无分义，后是可分，故加常住十方以简之。后二俱是即施，通名现前但前局当处，后通内外，故加现前十方以别之。"


△戒疏续云"一常住常住物。如堂宇田园人畜米面。 属处已定，不可分割。必欲惠给余寺，羯磨和与，若直送者是名盗损。或有主掌自盗，不望十方不满，随取计五便与极重。" 行宗释云"初出物体。属下示名义。或下明结犯。余盗望主此义易知，故文但出主自盗耳。" 资持云"主自盗者即知事辄用互用等。或无主掌，余人亦同。"见事钞记卷十七。


△戒疏续云"二十方常住物。如饭饼等现熟之食。 本拟十方闻声同饭。有盗此食，望护结重。望僧结轻，以僧分业无满五故。"行宗释云"初列物体。本下示别名。通名同上，故不重出。有下明犯相有二。望主重者谓余人盗望僧轻者即犯中罪，或主客同盗，或主自盗。" 资持云"有疑酱豉为熟物，判在十方者。今以意分，不问生熟。但使未入当日供僧限者并归前摄，如贮畜监酱，是常住常住。取入日用，即十方常住。"资持云"问，常住常住亦无满五，何以重耶。答，分不分，重轻致别。"以上皆见事钞记卷十七。


△戒疏续云"问。声钟告集，是僧皆饭。未知他寺奴畜得否。 答。不合也。僧具六和，随处皆是。人畜别属，义非通使，使既是局，食亦如之。" 行宗释云"问中。意谓他寺奴畜，彼此通僧，应得食故。答中，初句判定。僧下释所以，初示僧通之义。人下明奴畜不通。钞云。行至外寺，私有人畜，用僧物犯重。以施主拟供当处僧，不供别类非福田故。僧家人畜，犯下罪。今多私务将带人仆，食彼僧食。明文犯重。诫之。"资持云"僧家人畜结轻者，又须所营同是僧事。虽云僧仆，私干亦重。"见事钞记卷十七。


△戒疏续云"三现前现前物。如今诸俗以供养僧，无问衣药房具，并同现前僧也。"


△戒疏续云"四十方现前物。如僧得施及五众亡物。"以上皆见戒疏记卷六。


▲事钞云"然盗通三宝，僧物最重。 随损一毫，则望十方凡圣一一结罪。故诸部五分中。多有人施佛物者。佛并答言，可以施僧，我在僧数，施僧得大果报。" 资持释云"上二句推过重。随下示重相。十方凡圣总收五众三乘因果也。一一结者非谓多罪，但一上罪总望多境故云一一耳。故下引文示。四分，瓶沙施佛园，末利夫人施佛衣，佛答同此。"


△事钞续云"又方等经云。五逆四重我亦能救，盗僧物者我所不救。 余如日藏分僧护传等经广陈。"资持释云"初引经文。特举逆重以彰极恶。我不救者以佛威神不可加故，非舍弃也。 余下指略。"以上皆见事钞记卷十七。


第二端 别人物


别人物中分为三目 一掌主损失


二明被贼


三明盗相


第一目 掌主损失


▲戒疏云"初中。妙同钞引。善见论中。若守护财物，谨慎不懈，而有盗者私窃而取，或强逼取，皆望本主结者，以非护主能禁之限故也。若反此者，守物须偿，以本盗人欺守护故，是须还他。若不还犯。"行宗释云"上句指广彼约二主分为七种，一掌护损失主二寄附损失主三被盗物主四贼施比丘物主五收囚缚贼主六狂人施物主七守视人作主。并广如彼，须者寻之。下引善见即彼初位，论中初明守护谨慎。望本主者有二义故，一非能禁二无填偿。本主索偿，反成盗故。若下次明慢藏。反上二义，故从守护。"见戒疏记卷六。


第二目 明被贼


▲戒疏云"二被贼夺者。如钞所引，义张二位，谓现不现。结罪时，当随二主心绝已否。 若财主已绝，贼主得定，此不可夺，如律贼复夺贼。二财主虽定，贼主不定，此则可夺，以缘不具故。三财主迟疑，贼主已定，此不得夺，以缘成故，何问本主。四俱不定，此则收得，由心不定，业非通畅故也。今以四句可约判之。"行宗释云"初总举现不现者即对面现前盗及不现前盗。二主谓财主贼主。若下别列。初后，二俱可解。次句以贼心犹豫盗业未成故云缘不具也。第三反之故不得夺。"见戒疏记卷六。


第三目 明盗相


▲戒疏云"三就所盗。略举通收，情非情道并摄尽矣。"


△戒疏续云"如明了论解云。盗义极多。且约六根起非法行，若偷六大亦犯重罪。"行宗释云"六根即约能盗以摄所盗，六大即括所盗以显能盗。故知盗境该通无穷。"


△戒疏续云"如诸仙人是胸行师，有人蛇螫，作仙人书见者皆愈，然须价直。比丘被害偷看，不问损与不损，看时即犯。以此例诸秘方要术不许人传，偷见违恼，何啻在五。所谓眼盗。下根例之。如诵咒治病，欲学须直，比丘密听计直犯重。偷嗅尝触亦例此知。若要方术病缘即差，得直方与得直听写，比丘受学心缘得差不与价直故犯重也。"行宗释云"六根中，初委释眼根。胸行师准论合云胸行蛇毒药师。谓蛇以胸而行螫施亦反，谓虫行毒也。下下例余五根。"资持云"初眼盗色也，如诵下耳盗声也，偷下略指三尘，若要下意盗法也。"见事钞记卷十八。


△戒疏续云"次约六界。前地水火可知。如律中。有咒扇药涂，比丘偷摇不与价直，是谓盗风。若起阁斜临，妨他起造，是名盗空。智者识界也，人有伎俩不空度他得直方与，比丘方便就他学得不与上，即盗识也。识不可盗，以无形故，但可从缘盗其智用耳。"行宗释云"次六大中。大谓六皆广遍，界谓六相差别，体同名异，前后各标。就文初略指前三。如律下引释后三，初明盗风。若下有盗空。智下后明盗识。伎俩谓艺能也。识不可盗者谓不可盗去，但其机巧为人所学故云盗耳。"以上皆见戒疏记卷六。


第三端 非畜物


▲戒疏云"三明非畜物者。如上立义已明。可寻钞中罪轻重也。" 行宗释云"指上立义者近指当戒具缘阙缘，远指篇前境差方便。下指钞者彼明盗非人物，有主望主结上罪，无主望非人结中罪。盗畜生物，古谓犯上罪，今师准十诵多论但结下罪。"见戒疏记卷六。


远指境差方便者。见持犯总义，资产阶级级不成，列名显相，第四境差中。


第二类 有主想


▲事钞云"二明有主想。 右作无主想，始终不转，无罪。前后互转，互得轻重。"资持释云"律有四句，有主想犯上罪，初句若疑中罪，次句无主物有主想疑中罪。三四两句略无第三无主想句，义必具之。文中初标成犯缘即第一句。若下简阙缘即第三句，初约本迷无犯。前下据转想。前作有主想后转无主犯中罪，前作无主想后转有主结上罪，故云互得轻重也。"见事钞记卷十八。


第三类 有盗心


▲事钞云"三明有盗心。然此一门，实德之人未免。但世盗由心结，不望境之是非。故僧只，寺主好心互用三宝物，是盗上罪。谓愚痴犯也。"资持释云"初明难护。以贪染积深，触物起念。粗心不觉，岂识邪缘。不体妄情，终罹罪网实德尚当未免，庸流没在其中。凡在同心，弥须励志。但下示结业。不望境是非者境即前物，三宝互用物无私涉为是，入己恶用为非，二皆结重故知不简也。故下引证。望为三宝故言好心，若论愚教还是贼心。"


△事钞又云"四分。十种贼心。一黑暗心。谓痴心愚教，生可学迷，随作结重。僧只寺主即是其事。二邪心者。谓贪心规利，邪命说法以财自壅。三曲戾心者即嗔心也。与少嫌恨，假嗔得财。或虚示威怒，意存财利，得物犯重。四恐怯心。或以迫喝。或说法怖取。或自怀疑怖而取财也。五常有盗他物心。恒怀规夺也。六者决定取。内心筹虑，方便已成。因必克果，动物成犯。七寄物取。或全抵突。或以少还他。八恐怯取。谓示身口相，畏敬故与物也。九见便取。伺求他慢，因利求利也。十倚托取。或倚名闻威德。或以名字方便也。或依亲友强力者，谓假他威势而取也。或以言辞辩说者，托于论端浮华引接，令前异望而取财利。言诳惑以者，非法言法，法言非法，但规前利，幻惑群情。"资持释云"疏云。律中具出二五盗心。前是五心后名五取。取是其业，对境行事也。一中。可学迷者教是可学，不学故迷。二中。规求也。壅犹积也。三中。两释虚实分之。四中。准疏又云，或说王官势力。此与第八名同相别，但约心取两以分之，言心未必取言取必兼心。十中。五相释之，前三身业，后二口业。又前三中，一是倚自，二倚他名，三倚他力。后二中，前但巧言，后是虚诳。"行宗云"邪命谓邪求养命。 曲谓非理，戾即忿怒。嫌恨约内心，威怒约色相。迫谓以事逼切。喝谓说时作其大声，或可作遏谓抑遏也。"行宗云"前五约心，不出三毒。若就通说，莫非希物，五并贪心。若约别论，如文乃异，初二及四并是痴心，三即嗔心，五是贪心。又前五种，外相非盗，故约心论。后之五种，内外俱盗，故从外事。"以上皆见戒疏记卷六。


△事钞续云"以此诸文，证知心业，其相略显。足得垣墙，防拟妄境。"资持释云"妄情逐境，计校万端，岂唯上列而能括尽。然举一例诸，触类而长，则前虽略示亦防心。既知教相，少识妄心，能遮不起，故如垣墙。心逐境生，心妄则境妄，故云妄境。"以上皆见事钞记卷十八。


第四类 是重物


是重物中分为二端 一明物体


二列义门


第一端 明物体


▲事钞云"四重物。谓五钱。若直五钱，即余杂物。"资持释云"初通示钱物。五钱即钱体也。直五钱物准钱法也。所以限五者以彼王法满五至死，佛随王法盗满制重。"


△事钞续云"萨婆多。问曰。盗五钱成重，是何等之钱。答。有三解。初云，依彼王舍国法，用何等钱，准彼钱为限。二云，随有佛法处，用何等钱，即以为限。三又云。佛依王舍国盗五钱得死罪，依而结戒。今随有佛法处，依国盗几物断死，即以为限。虽有三释，论师以后义应是。" 资持释云"二别定钱体二，初引诸论解。答中。初二两解并限五钱，后解随死不局物数。初同十诵，二符本宗。三即论家所取。戒疏云。如多论中，盗相通滥。初释本钱，何由可晓。此破初解后解随国现断入死，言亦泛滥，难可依承。此破第三解。"行宗云"以钱体多别，故问定之。初解依王舍者以佛在彼国制此戒故，彼是大铜钱一当十六，则盗小钱须满八十。次解随国用者无论物体，但满五数。后解不约多少，但随国死刑为准。论取后义，今依次解耳。"见戒疏记卷六。


△事钞续云"然五钱之义，律论互释不同。判罪宜通，摄护须急。故律云，下至草叶不盗。"资持释云"二约义定夺三，初示意。律论不同者律如后引，论即前文。判罪谓犯已处断，摄护谓专精持奉。今从摄护以定钱体。"


△事钞续云"今诸师盛行，多依十诵。彼云，盗五钱者古大铜钱得重，若盗小钱八十文。" 资持释云"二出滥用。舍急从缓，未体教意。古钱一当十六，五钱则成八十。"


△事钞续云"随其盗处，所用五钱入重。 僧只。王无定法，断盗不定。当取瓶沙古法，四钱三角结重。四分但云五钱。准此，废上律论，以后为胜。纵四钱三角，善见解之亦同五钱。" 资持释云"三明正判中，初二句依论次解以定今义。僧下引据。王无定法者通指诸国也。瓶沙古法者佛依结戒，可以为准也。此取盗五之法，不定古钱。四钱三角即入五钱之限，两角半钱犹属盗四。钱论角者恐彼钱模畟方，此间片古亦铸方钱，今时圆者但约四字论之。四下准本宗以决。律论者律即十诵，论即多论初后二解。以后胜者即第二望初为后。疏云，可如多论中间一解，随国用钱准五为限，则诤论自息也。纵下会同。然善见僧只并约古大铜钱，乃是取本王舍古法以释五钱之义。至于断镒，还随国用。即彼论云，乃至草叶不得取。故知急护，颇合今宗矣。"以上皆见事钞记卷十八。


第二端 列义门


▲事钞云"义门六句不同。一十诵伽论云。钱有贵贱时。不妨钱贵盗一入重，遇值贱时百千犯轻。"资持释云"钱贵贱者谓物有重轻，时有丰约故。贵者一 用，贱者多当少用，如文可解。"


△事钞续云"二。四分五分善见云。贵处盗物，贱处卖。还依本盗处估价。"资持释云"三文皆尔，故尽标之。此谓就本盗处损主以论，不约后卖不满也。" △事钞续云"三。善见云。贵时盗得，贱时卖。若定罪者还依本时。上三句互反，皆同得轻降也。"资持释云"意亦如上。如春时直十，夏但直一之类。上下总点三句。初句文中已具。次句应云贱处盗物贵处卖，三贱时盗物贵时卖，并依本断。"


△事钞续云"四。摩得伽中。取五千不犯重。数数取四钱，数数作断心。或不得物而入重。如四分，烧薶坏色教他等。"资持释云"盗多犯轻，不至果故。 不得物犯重，但损他故。"


△事钞续云"五。不满五犯重。如四分。众多人遣一人盗五钱，多人共分。或多人共盗，通作一分。但使满五，一切同盗结重。或盗过五结轻。如十诵，盗众多人未分物者是。"资持释云"减五得重，过五犯轻。前引四分。两释并约人多物少，故不满五。通望彼物，齐入重刑。后引十诵。通望彼众，无满五义。十方常住类此说。"


△事钞续云"六。盗五人各一钱，结重。如僧只。五人各以一钱，遣人守掌。若盗，望守护人结。善见云。欲知盗相。如师徒四人互相教，共盗一人六钱。各得一上罪，一中罪。自业不合教他业，但得一中罪。此义应知。"资持释云"六中谓盗少成重。初引僧只。次善见中。互相教者如师教三弟子云，彼有六钱，大者取三，小各取一，教人满五我自取一。自业不满乃至小弟子云，和尚取三，同学各一，我自取一。罪亦同上一上罪者教他犯也，一中罪者自作犯也。自下释结中罪义，恐疑共盗应须犯重故。"以上皆见事钞记卷十八。行宗云"僧只且从本主以立句义。然望护主成重，自是盗五耳。善见四人互教乃约异时为言。若一时中，止可一人为能教，三为所教。能教取一即是盗一成重之义。"见戒疏记卷六。


第五类 离本处


▲事钞云"离处义，十句分之。" 行宗云"盗戒成犯虽约离处，然其离相不必物离，故以十门括示差别。"见戒疏记卷六。


△事钞续云"一文书成辨离处。如律师非法判用僧物之类。善见云，书地作字，一头时轻，书两头时重。"资持释云"初句约判断明犯。非法用者妄书簿历之类。善见下契书，分判地界。一头轻者如书所从处时，方便中罪也。两头重者复书所至处时，究竟上罪也。"


△事钞续云"二言教立者。善见。若盗心唱云，定是我地。地主生疑中罪。决定失心者重。若共争园田，违理判与，违理判得。乃至口断多端。皆重。即如四分，若以言辞辩说，诳惑而取，皆重。"资持释云"次句但约口断即犯。善见二节，初约盗地。若下二约断诤。违理判与者能判犯也，违理判得者所判犯也。下引四分即约辩说。文如前引。"行宗云"口断多端谓强词巧辩，非理而断。律中诳惑即邪心劝诱。并望发言决得无疑，皆成上罪。"见戒疏记卷六。


△事钞续云"三移标相者。善见。标一举时中罪，举二标时重。谓量地度乃至得一发一麦皆重，地深无价。绳弹亦尔。"资持释云"标者下注显相，如今丈尺之类。文中且引盗二标犯。准论，若盗三标，一举下罪，二举中罪，三举重。乃至盗十标，前八并下罪，九中罪，十重。"


△事钞续云"四堕筹者。四分，盗隐记数筹，分物筹。致令欠少也。"资持释云"堕筹者谓下筹多而令物少。或不下筹而取多物，虽非文意，世有其事。" △事钞续云"五异色者。十诵萨婆多云。毡褥氍毹，上有树枝叶华。今从树叶上，盗牵至树华上，犯重。谓异本色故。或如借他衣钵，非理用损，减他五钱，亦结重罪。律云，若坏色故。"资持释云"初引十诵律论约异色犯。如毛绵杼织以成花朵鸟兽之物，而牵挽移易，损彼物故。 或如下次准本律约损色犯。"


△事钞续云"六转齿者。如十诵，樗薄移棋子等。" 资持释云"转齿如世赌博，多用齿骨掷采博物，盗心移转，随物成犯。"


△事钞续云"七离处明不离处。如僧只，盗他牛马未作得想，虽举四足不成重罪。"资持释云"自明盗四足者，驱向所期，足遍犯重，不随所向者轻。虽离但得中罪。本期不定，举遍即重。本主来逐，心未得者轻。即文所谓未作得想也。"


△事钞续云"八不离处明离处。如善见。空静处盗，决得无疑。如掷杖空中，必无不下。故动即成重。"资持释云"善见得心已决，微动即犯，不待离处。如下举喻可解。"


△事钞续云"九无离处辨离处。如四分，盗他田宅，攻击破村烧薶坏色，犯重等。"资持释云"田宅等物永不可离，不同上句可离不离。"


△事钞续云"十杂明离处。如空中吹物盗鸟，曲弋，断流水注等。并不具述。广如本疏。" 资持释云"第十且出空弋水注三相。律中明处则有十三，疏中次解。今略引示。初地中即是伏藏。有主，望主结。佛僧地，属佛僧。二地上如今道地得物。三乘谓象马等乘。若盗乘上物，离乘方犯。若兼乘盗，乘离即犯。四担同乘两分。五空谓衣物鸟等，从风所吹，而欲盗取。即此空处以辨离处。善见。盗空中鸟。左翅过右翅，尾处至头，上下亦尔，俱得重罪。六架即曲弋也。若盗物者，物离方犯。若连架者，架离即犯。七村或盗村物。或盗村体，击破坏等。八阿练若村外空地。同村可知。九田十诵。若为田故，相言得胜者重。不胜者轻。若作异相过分胜者重。十处所如店肆作处。盗物盗体，同上村中。十一船处盗物，即以船为处。盗船体者，断绳离处方犯。十二盗水即断水注也。僧只。溉灌水。或一宿，直一文，或至四五。若坏彼渠，得下罪。水入田，中罪。满五者，上罪。十三私度关如律，比丘无税，白衣应税，为彼过物重。十诵，比丘应税不税，亦重。余广如疏。"以上皆见事钞记卷十八。行宗云"五空中。左翅过右约横飞说，尾至头处约直飞论，上下可解。以空无分齐，还约鸟之飞动以明离处之相。九田中。相言谓诣官词讼。得胜重者谓非理而得。若作异相者彼云，若不胜已，更作相，若所得地乃至满五，得上罪。谓坐标相取也。十处所中。处所语通。律云，若家，若市肆，果园菜园，庭前舍后，若复有余处等。"见戒疏记卷六。


第三支 结示


△事钞云"然盗戒相隐，极难分了。若广张体貌，徒盈卷轴，至于披检取悟必繁。故略列犯缘，粗知梗概，意存省事知足。忧心念道者，缘境既局，少应清洁。若多众务而欲高升者，必罗盗网，终无有出。何者。由心怀胜劣，倒想未倾。初果无学，方可营事。有心怀道者，细读附事，深思乃知。犹恐不肖谓繁，余心实未言尽。约略如前，故且削也。" 资持释云"初示前略意。忧下二明人有顺违，初明知足之人惧犯退藏。言忧心者心之可畏难可禁制，微纵成业，殃及累世，是可忧故。念道者慕出离也。缘境局者为教所禁也。若下明多事进为盗所陷。多众务者或好为人师，或乐营世福也。欲高升者名位过人也。罗盗网者结业成也。无有出者苦报无穷也。何下征示其意，如前大集所拣人也。有下三劝修。初句召后人也，细读者劝寻教也，附事者以教照境也，深思者以境观心也，乃知者自省心得也。犹下遮后妄谓，以彰略意。"见事钞记卷十八。


▲戒疏云"此戒人多潜犯，不谓重罪，但是粗心。 钞疏虽繁，犹恐未悟，可例此斟酌犯罪相也。故善见云。戒中宜从急护。此第二戒，事相难解，不得不曲碎解释。其义理分别，汝当善思。 论文如此。临事可不勉耶。"行宗释云"初叙数犯所以。 钞下指撰述劝修。 故下引论文勉学，前引论文。 后二句指文以劝。"见戒疏记卷六。资持云"引论中初句通示教意，此下别指今戒必须繁文。曲碎解释者论涉三卷故也。其义理等者劝详审也。"见事钞记卷十八。


第三项 不犯


▲事钞云"三明不犯中。四分云。与想取，己有想，粪扫想，暂取想，亲厚意者。皆无犯。律中。具七法名亲厚。一难作能作，二难与能与，三难忍能忍，四密事相告，五互相覆藏，六遭苦不舍，七贫不轻。如是七法，人能行者，是善亲友。准此量之。"资持释云"初引五想。皆谓无盗心也。与想者意谓他与也。已有者谓非他物也。粪扫者谓无主也。暂取者即持还也。亲厚者无彼此也。律下别释第五。七法中。一竭力代劳，为之不厌。二己所重物，与之不吝。三极相违恼，了无所恨。四吐露私心，而无所隐。五掩恶扬善，恐伤外望。六囚系患难，多方拯济。七贵贱贫富，终始一如。如是下结显。故知诚实方入开位，自余滥托皆刑名。"见事钞记卷十八。行宗云"不犯中五，前三约心明开，后二就事明开。"见戒疏记卷六。


第三节 淫


五戒唯制邪淫。八戒正邪俱制，全同道众。今文唯于犯相料简中，略示邪淫之义。余皆泛明淫相，不简邪正。学者宜分别观之。


淫中分为三项 一犯境


二犯相


三不犯


第一项 犯境


▲事钞云"初明犯境者。僧只云。可畏之甚，无过女人。败正毁德，莫不由之。染心看者下罪，闻声起染亦尔。"资持释云"初示过相。上二句示来报。次二句彰现损。言可畏者诃欲经云。女色者世间之枷锁，凡夫恋着不能自拔。女解者世间之重患，凡夫因之至死不免。女色者世间之衰祸，凡夫遭之无厄不至。行者既得离之，若复顾念，是为从地狱出还复思入。又云。女人之相，其言如蜜，其心如毒。譬如清渊澄镜而蛟龙居之，金山宝窟而狮子处之。当知此害，不可近也。败正者立事公正，苟荒女色则无所成。即彼经云。室家不和，妇人之由。毁宗败族，妇人之罪。毁德者修身立行，或着女色则皆丧失。即经云，凡夫重色，甘为之仆，终身驰骤为之辛苦。净心观云，贪色者憍憍，贪财者吝，既憍且吝，虽有余德亦有足观。染下明制急。然心行微细，粗情不觉。纵知违戒制御犹难，岂况悠悠终无清脱。请临现境，自审狂心。或宛转回头，或殷勤举眼，或闻声对语，或吸气缘根，虽未交身，已成秽业。大圣深制，信不徒然。谅是众苦之源，障道之本。是以托腥臊而为体，全欲染以为心。漂流于生死海能知返，交结于根尘网里实谓难逃。当自悲嗟，深须勉强。或观身不净即是屎囊，或谛彼淫根实唯便道。或缘圣像，或念佛名，或诵真经，或持神咒。或专忆受体，或摄念在心。或见起灭无常，或知唯识所变。随心所到着力治之，任性随流难可救也。"


△事钞续云"四分中。犯境。谓人非人天子鬼神等畜趣。据报则男女二形。据处则女人三道谓大小便道及口，男子二道。此等淫处。睡眠。若死未坏，少坏。但使入淫处如头，皆上罪。律云。牛马猪狗雁鸡之属。莫问心怀想，但是下道皆重。"资持释云"二列诸境中三，初列境相又三，一以趣摄。注云等者即修罗地狱，四合为一。二约报有三，该上六趣。三约处亦三，须通三报。此下二定犯分齐。文列四相，二生二死，相别可见。如毛头者断犯处也。律下三明不开疑想。律云，若道，作道想若疑若非道想，并上罪。文举畜趣，余趣同然。"


△事钞续云"然淫过粗现，人并知非。及论问犯，犯皆结正。约相示过。耳不欲闻，或致轻笑，生疑，生怪。" 资持释云"三诫轻二，初叙情见，上二句纵其所知。 及下示其制重。问犯谓究问教法也。约下述其愚暗。此有四过。一生厌恶，不欲闻故。二无尊重，生轻笑故。三无深信，疑非佛说故。四不正见，怪作是说故。"


△事钞续云"故善见云。法师曰。此不净法语，诸闻说者勿惊怪。生惭愧心。志心于佛。何以故。如来慈愍我等。佛是世间王，离于爱染得清净处，为愍我等，说此恶言，为结戒故。又观如来功德，便无嫌心。若佛不说此事，我等云何得知上罪。有笑者驱出。" 资持释云"二引诫。法师即论主，将集此戒故先约勒。文中三，初遮众情。生下教观察。生惭愧者克己自责也。世间愚人，谁能反照。身行鄙秽殊不省非，及闻教说反生惊怪。汝必恶闻，何如不作。汝既自作，何得恶闻。此由不知于大慈门，说毗尼藏，全是指出众生恶业。若能知业，岂复有教。呜呼凡愚，迷倒至此。志下令观胜境。初观佛慈，又下次观佛德，若下后观佛教。有笑下明立制。"以上皆见事钞记卷十七。


第二项 犯相


犯相中分为二支 一列示犯缘


二料简杂相


第一支 列示犯缘


列示犯缘中分为二类 一正明犯缘


二别示阙缘


第一类 正明犯缘


▲事钞云"次成犯相有二缘。一自有淫心向前境，纵有里隔互障，但入如毛头，结成大重。具四缘成。一是正境，男则二道女则三处二兴染心，谓非余睡眠等三起方便，四与境合便犯。"资持释云"以自造他逼，犯相有，故列两缘。前约趣境论缘，由本有心，故就身明犯。后约境合辨缘，既开身交，故就心明犯。初自造。第二注云等者者即不犯中一切无淫意，痴狂心乱等。"行宗云"自造缘四种，不出心境。前二离明。后二合辨。三即心为境发，四谓境与心会。"见戒疏记卷五。


△事钞续云"二者若为怨逼，或将至前境或就其身，佛开身会，制令不染。亦具四缘。一是正境，不问自他二为怨逼，三与境合，四受乐便犯。善见云。淫不受乐者，如以男根内毒蛇口中及以火中，是不染之之相。"资持释云"二怨逼中，初示相有二。一逼己淫他，二为他淫己。开身免难，制心护体。遭淫尚易，持往尤难。自非久习净心，直恐未逃刑网。善下示护心法。本谓女根故生染着，今为蛇火乃生厌惧。以心随境转，其必然乎。"以上皆见事钞记卷十七。


第二类 别示阙缘


△戒疏云"一阙初缘。非道，道想及疑，得二中罪。阙第二缘。无染心者，则无有犯，谓入无及明观故。阙第三缘。未起方便，威仪不破，但犯下罪若动身相，则有次近二方便耳。 阙第四缘。未与境合，有二中罪。从破容仪去至对境，犯轻中罪。从境交对，毛分未侵，便止心者，得重中罪。"行宗释云"初即境差，境想后二句。非道如余身分。 二中无记开前自造，如睡眠是。明观开后逼，如蛇口火中等。三四两阙，即三方便，随止之处，阙不成犯。三中，初明犯远。未起方便谓未动身，不妨心犯。若下次明次近。以显所阙。四中。但犯次近，阙不至果。破容却动身。止心语通境强疑心及善心息，并如前说。"见戒疏记卷五


第二支 料简杂相


料简杂相中分为二类 一通简犯相


二别示邪淫


第一类 通简犯相


▲事钞云"问。此淫戒结犯，通戏笑否。如以小儿根，内口中弄，故无淫心。 答。淫心难识。准律云，爱染污心。是淫欲意。并犯重罪。五分。若刺者是戏中罪，非戏者重。受刺者亦尔。" 资持释云"问中，上申疑问。如下示戏笑之相。答中。初示淫心。并下断犯。五分下引证。则通两判。刺者即毛头，相同今宗。非戏者即有欲心，同上所判。受刺亦尔约比丘言之。"


约比丘言之者。若在家人已受五八戒，亦例此结犯。


△事钞续云"四分云。若为怨家，强持男根，令入三犯境。于三时，心无有乐，皆不成犯。随始入，入已，出时，一一时中，有淫意皆重。若为怨家强捉，二处行不净。初入觉乐犯重。 脱有其事，内指中啮之，唯觉指痛则免重罪。如前论说蛇口火中可也。"资持释云"初示犯相又二。前明逼己造他。律中但据初入觉乐，今约三时受始终故。 若下二约为他造己。文依律引，不云三时，准前类解。脱下后教对治方法。"


△事钞又云"若相教，作者，能教犯中罪。不作犯下罪。" 资持释云"中下二罪皆结能教，所教可知。通论四重，能教不同。淫则乐在前人，妄则名利拥彼，二犯并轻。杀盗二戒损通自他，能所皆重。"以上皆见事钞记卷十七。


第二类 别示邪淫


▲业疏云"云邪淫者，此五戒相，由制他开自故。八戒云邪者，误也。" 济缘释云"五戒断他妻，八戒二俱断。"见业疏记卷十。


▲资持云"邪淫者，俱舍有四，一他妻，二自妻非道，大道口道三非处，非房室中四非时怀胎乳子受八斋。"见事钞记卷三十九。


第三项 不犯


▲事钞云"三明不犯中。若睡眠无所觉知，谓开怨来逼己身分不受乐，谓开怨家将造他境一切无有淫意，无爱染污心故并不犯。"资持释云"初开无记。二开对治，觉知造遭亦此所摄。三开非意，如上戏笑非重之类。文云一切通收众缘。"见事钞记卷十七。


第四节 妄


五八戒中妄语戒，括有大妄小恶口两舌绮语。如下分列可见。戒名唯标妄语，而兼摄恶口两舌绮语者。如前宗体篇，戒法，归戒仪轨，五戒，料简杂相中委明：


妄中分为二项 一明大妄


二示四过


第一项 明大妄


▲资持云"妄语名通，加大简小，唯局称圣。"见事钞记卷十八


明大妄中分为二支 一犯相


二不犯


第一支 犯相


犯相分为二类 一列缘


二随释


第一类 列缘


列缘中分为二端 一正明犯缘


二别示阙缘


第一端 正明犯缘


▲事钞云"具九缘。一对境是人，二人想，三境虚，四自知境虚，五有诳他心，六说过人法，七自言已证，八言章了，九前人解。"资持释云"缘中，初后属所对，中七属能犯。七中，前四是心，后三属口。言境虚者实无所知也。过人法者无漏圣道，出过凡法故。"见事钞记卷十八。行宗云"初后是境，二五并心，余皆妄法。"见戒疏记卷七。


第二端 别示阙缘


▲戒疏云"若阙初缘。小漫三句。正克四句。异境来替，相同前戒。"行宗释云"初缘。不明大漫。若对杌木合有三句，即杌作人想杌作非人想杌作畜想。"


如同前戒者即同杀戒。今据疏记之文，列表如下。


大漫三句 杌作人想 中罪 向人说方便罪


杌作非想


杌作畜想 下罪 向非畜说方便罪


小漫三句 非人作人想 中罪 向人说方便罪。此约误言。若错者，异趣非畜亦结上罪。


畜生作人想—同


杌作人想——同


克心四句 王作张想——上罪 行宗云，大妄不开克心。


非人作张想—中罪 向人说方便罪。此约误言。若错者，异趣


非畜亦结上罪。


畜生作张想—同


杌作张想——同


错误之义。见前持犯总义，别简性重，第二节错误中委明。


△戒疏续云"阙第二缘。漫心想转有三。克心转想有四，加王人想故。漫心辨疑有六。克心辨疑有十，双阙二缘有四十。作句并如上可解也。"行宗释云"二中，前明转想。漫心三句即约小漫。一人作非人想二作畜生想三作杌木想。克心四句加张作王想。次明疑心。漫心有六者亦约小漫，直疑有三一非人疑二畜生疑三杌木疑，互疑亦三一为非为畜二为非为杌三为畜为杌。克心十句及下双阙并同前戒。"


阙第二缘中，若列图表，准前杀戒可知。今不复出。


△戒疏续云"阙第三缘境虚。今谓实者全无罪。"


△戒疏续云"阙第四缘知己虚。即增慢者无罪。"


增慢于下不犯中委释。


△戒疏续云"阙第五缘有诳心。今不作究竟意，戏故下罪。"


△戒疏续云"阙第六缘说过人法。今说人法。如多论云。自言持戒清净，淫欲不起。不诵四含不坐禅，而言我诵我是。并中罪。"行宗释云"说人法者据是小妄，但虚称功行即大妄阙缘，故结中罪。"


△戒疏续云"阙第七缘自言已证。今不言自证。或有功德，叹三宝故。或得下罪，我师是故。或得中罪，虚说他得，以谋名利邪命活故。" 行宗释云"初示阙义。或下明阙相。叹三宝者即说僧宝，通圣贤故。称师下罪者但虚称美，不为利故，必谋名利同下犯中罪。"


△戒疏续云"阙第八缘。言不辨了，轻中罪。"


△戒疏续云"阙第九缘。前人不闻或不了，但中罪耳。"以上皆见戒疏记卷七。


第二类 随释


▲事钞云"四分十诵多论云。从得不净观以上，至四果来。若云我得，皆犯重。若现身相，前人不，同重。疑则中罪。"资持释云"前引犯相。然律论所明圣法多种，文中举要总而收之。自外凡已去，彻至极果，所修观行皆名圣法。即五停心总别相念四禅四空等，例是凡法，并通圣门，故同一犯。三十七品四向四果，即是圣法。或现下简互造。上是正业，出口成犯，不约他疑。此由身造，业相不显，故约前人疑信两判。"


△事钞续云"又四分云。天龙鬼神来供养我等，亦同犯重。"资持释云"戒疏。问，天龙来供，凡尚感发，有何罪故乃入圣中。答，相与圣通故齐一重，又过常人之所有故。"


△事钞续云"又云，欲向此说乃向彼说，一切皆重。"资持释云"错互此戒不开。若就所称之法，误错则开，如下欲说此而错说彼是也。"


△事钞续云"摩得伽云，自称是佛，天人师等，中罪。"资持释云"如彼论解。称佛犯中罪有二义。一，世间一佛，更无第二故。二，具足相好异于世人，无人信受故。今时即佛，便谓已是，不复进求，准同此犯。经云，一切众生皆有佛性。此指理同，须知事异。如冰即水，冰岂成流。似矿即金，矿无金用。岂得僭同上圣，惑彼下愚，恣懒慢以谓无修，作鄙秽而言妙用。若此即佛，何止汝徒，经说遮那遍一切处，则山河大地全法王身，软动翾飞皆如来藏。此盖都迷阶渐，一混圣凡。灭法坏人莫甚于此，自非达者谁复鉴哉。"以上皆见事钞记卷十八。


第二支 不犯


▲事钞云"不犯中。律云，若戏笑，若疾疾说，屏处独说，欲说此而错说彼，皆不犯重。而犯下罪，以非言说之仪轨故也。"见事钞记卷十八。


▲戒本云"除增上慢。"见含注戒本卷上。戒疏释云"除增上慢者无漏正道，出过相有，名为增上。然于增上之法，未得谓得，名之为慢。十诵云。久在山林，不睹妙色，暂伏烦恼，自谓永无，故生慢告。后近城傍，见色起染，知己是凡。更加精进，果罗汉。佛言犯下罪。" 行宗释疏云"初正释中。初释增上，即目圣道。然下释慢，谓不进求。二引缘。妙即好也。境虚心实，但乖言议，故得下罪。若据本律，则不结罪。"见戒疏记卷七。


第二项 示四过


示四过中分为四支 一小妄语


二恶口


三两舌


四绮语


以下所列四过，皆结下罪。


第一支 小妄语


▲资持云"小者对大为言。但离圣法已外，一切皆归此摄。大局小通，寻之可解。"


▲事钞云"此戒人多喜犯者。良由妄业熏积，识种尤多。故随尘境，动便虚构。不思反流之始，但愿毕世之终。安生为要，当死定非排业。良可悲夫。加以犯无定境，起必依心。但使违内想心，不论外缘虚实一切皆犯。"资持释云"初叙数犯以兴叹有二，上句牒示。良下释所以，上二句明惑重。六识构造为能熏，藏识含受即所熏。识中之种故名识种。故下二句明起业。尘境即见闻等，虚构事无稽实即是妄语。不下二句明迷苦。上句谓不念生死，下句明悠悠度世。以下三句伤叹。上句蹑上虚度，下句示后苦报。安生犹言居世也。纵妄守愚自以为要，临终神昧任业牵生，故云当死等。当将也，排遣也。对治智胜，业则可排。对治有二，一者事行抑制则能伏业，二者理观明照则能灭业。以人之将死，善恶相现，恶强善弱神随业往，况无少善岂能排之。二明心境以劝修，上二句标定。下二句配释。但使等者释上次句，不论等者释上初句。律云，若不见不闻不触不知，是中见想闻想触想知想，彼便言我不见不闻不触不知，知而妄语者犯。若论妄语，境虚成犯，于义易知。今此境实，违想亦犯。教唯约心，制急可见。虚实俱犯故言一切。"


▲事钞云"四分，不犯中，但称想说故不犯。文如注戒本中。"资持释云"指注戒者彼云，不见言不见，乃至知言知等。今云称想在言虽略，无不摄矣。"以上皆见事钞记卷二十二。


第二支 恶口


▲事钞云"智论。一人生国中，皆共作因缘。谓内法与外法为因缘。如恶口业故，地生荆棘等。不作上诸恶者，地则平正。如弥勒佛时，人行十善，地多珍宝。"资持释云"内法是业即善不善，外法是报即所依器界，报由业感故云与也。引此文者，意彰恶口过重，感报不净。令自勉也。"


△事钞续云"律云。佛言。凡有所说，当说善语，不应恶语便自热恼。乃至畜生闻毁惭愧，况于人也。"资持释云"束彼广文故云乃至。彼具云。刹尸罗国婆罗门有牛，与一长者牛斗力，共驾百车，赌金千两。婆罗门于众前作毁呰云，一角可牵。时牛惭愧，不肯出力，遂即输金。乃至牛语婆罗门言，汝于众前毁呰故尔。又讼主倍赌二千两，当于众前赞言端正好角。主依牛语，乃得胜彼。多论云，劫初未有三恶道众生，尽从人天中堕，以宿习近是以能语。"


▲事钞云"不犯中。相利故说，为法故说，为律故说，为教授故说，为亲友故说。上皆内无嫌恨，慈济故示恶语。或因语次失口，或误说等。皆不犯。"资持释云"前五皆据师友匠成，语虽粗恶，内无嗔怒，故在开位，如注显之。疏云，片涉讥嫌即是正犯。然嗔心难状，非智莫晓。弥须审悉，不可自欺。初言相利即泛尔同学，异下亲友。四云教授谓直示时事，异上说法说律也。余约掉散遗失。失口谓心知语失，异下忘误。"以上皆见事钞记卷二十二。


第三支 两舌


▲资持云"两即所说之境，舌乃成言之具。疏云，此本翻译颇是质陋，现翻为离间语斯为得矣。"


▲事钞云"律云，两舌者彼此斗乱令他破也。"


▲事钞云"律不犯者，破恶知识，恶伴党等。"资持释云"世有滥浊之人，反为众首。俗愚无识，妄相亲厚。护法利他，故破无犯恶伴。同之。"以上皆见事钞记卷二十二。


第四支 绮语


▲资持云"言绮语者。古德释云，如世锦绮交错成文。或云绮侧语，言乖道理故名绮侧。亦名无义语。"


▲事钞云"成论。语虽是实语，以非时故，即名绮语。或虽是时，以随衰恼，无利益故。虽复利益，以言无本，义理不次。皆名绮语。"资持释云"成论实语，次第三相，俱有过故。非时者语不合宜，即名不义。衰恼谓令他不乐。无本谓师心也。"


▲事钞云"不犯者，若小语错误等一切不犯。" 资持释云"失口非意，如常所开。"以上皆见事钞记卷二十二。


上来持犯别相中第一章性罪竟。


第二章 遮罪


以下所列遮罪有五，皆结下罪。


遮罪中分为五节 一饮酒


二过中食


三高大床


四严身


五歌舞


第一节 饮酒


饮酒中分为三项 一制意


二犯相


三不犯


第一项 制意


▲事钞云"律云。若以我为师者。乃至不得以草木内酒，滴口。因说酒有十过。"资持释云"初示严敕。以为资者必禀师教，不可违故。乃下明急制也。今时学法，率多嗜酒，临此慈训，那不自惭。因下显过。一颜色恶，二少力，三眼视不明，此三及六损色四现嗔恚相，此一与九乱神五坏业资生，破家六增疾病，七益斗讼，长业八无名称，丧德九智慧少，十命终堕三恶道。上九现恶十即来苦观斯十过，现事灼然。世愚反云益力治病者，不亦谬哉。"见事钞记卷二十四。


第二项 犯相


犯相中分为二支 一列缘


二随释


第一支 列缘


▲戒疏云"三缘一是酒，二无重病缘，三饮咽便犯。" 行宗释云"第二重病缘开，如后自判。三饮咽犯须论咽咽。"见戒疏记卷十五。


饮咽犯须论咽咽者，随一咽结一罪，多咽结多罪。


第二支 随释


▲事钞云"四分中。但使是酒乃至草木作者无酒色香味，若非酒而有酒色香味，并不合饮。若酒煮和合食饮一切犯。若甜醋酒，食曲，酒糟，亦犯。"资持释云"初示物体。甜醋酒者律作甜味酒醋味酒，今文合之。"资持云"此方多有糟藏之物，气味全在，犹能醉人。世多贪啖，最难节约。想西竺本无，故教所不制。准前糟曲，足为明例。有道高士，幸宜从急"


△事钞又云"四分。若酒，作酒想若疑，若无酒想。皆犯。莫非取境犯。谓前有方便。" 资持释云"二明疑想。引律境想，事同淫戒。注中，初句示律文，次句明今释。谓先有方便欲饮，至后饮时乃生非酒想疑，后心无犯，成前方便故须结犯。必先无意，迷忘须开。疏云。诸师约心从境制。余意不同，圣制有以，文少不了。岂有智人由来不嗅，须浆误饮，可结提耶。"以上皆见事钞记卷二十四。


第三项 不犯


▲事钞云"律不犯者。若病，余药治不差，以酒为药。若用身外涂创。一切无犯。"见事钞记卷二十四。


▲戒疏云"余药不治，酒为药者。非谓有病即得饮也。故须遍以余药治之不差，方始服之。"行宗释云"恐谓病开而辄尔妄饮。故示文意，不容倚滥。"见戒疏记卷十五。


第二节 过中食


过中食中分为三项 一制意


二犯相


三不犯


第一项 制意


▲事钞云"智论。问曰。若法无时。云何听时食，遮非时食为戒。答曰。我已说世界名字法有非实，汝不应难。亦是毗尼中结戒法，是世界中实有，为众人诃责故。亦欲护佛法使久存，定佛弟子礼法故。佛世尊结诸戒，不应求有何名字相应不相应等。"


△事钞续云"若尔，云何但说假名时。答。实时毗尼中说。以白衣外道不得闻，闻生邪见故。说假名时，以通多分故。"资持释云"智论释六成就中，时成就文。彼明天竺说时有二，一名迦罗，此云实时。谓年月日时四时节气等，世俗皆计为实故。二名三摩耶。此云假时。谓随事缘长短不定，无有实故。佛随世谛说三摩耶，不说迦罗，为除外道俗人邪见故。俗人著有，外道计常，若说实时更增彼计。此亦大分为言，非俱不说。论中先破彼计实时皆无有实。然毗尼制法多依实时，则显如来亦说实时，岂是无时。故以为问，如钞所引。答中为二，初约义释通二佛下遮其来难，初中三义初从假释。论中难破时已，乃云见阴界入生灭假名为时无别等。谓时经及余经等亦说实时，乃是随世名字故云假名，此与俗说假名言同义别。又准佛说则彼二皆是假名，随彼而言故云实耳。文云我已说者指上文，世界法有故不妨说时非时，非实故不妨无时。立论已明，不审重问，故反责之云不应难。亦是下次随世释。世界实者欲所计也。众人诃者即指缘起，由彼计实而致讥诃，律附世相遮讥故。亦欲下三护法释。谓受戒时分定上中下，互相敬事，令法不灭，故云使久存等。初义约假从道以释，后二约实从俗而释。遮来难中。以毗尼制教随顺世谛从权建立，不可横以真理而难俗事，以化就荡相制是建立，故云不应求等。"资持释云"次难中。论文前云，如来为除邪见，不言迦罗，说三摩耶。谓余经中多说假时，如上引律乃说实时，义有相违，故以为难。答中为二，初明毗尼说实意。上句正示，以下显意。谓毗尼不许白衣外道闻故可说实时，以道众自知非实不生邪执故。说下次明余经说假意。通多分者道俗俱可闻故。"


△事钞续云"今有妄学大乘者，多贪着非时食。故具引诫之。"资持释云"以学语者，耻己贪嗜，滥谓大乘无时非时。故今还引大论以诫邪。"以上皆见事钞记卷二十三。


第二项 犯相


犯相中分为二支 一列缘


二随释


第一支 列缘


▲事钞云"四缘。一是非时，二非时想，三时食，四咽咽犯。"见事钞记卷二十三


第二支 随释


▲事钞云"律云。时者，明相出乃至日中。非时者，从日中乃至明相未出。僧只。日正中时，名时非时，若食亦犯。时过如一瞬一发，食者正犯。" 资持释云"云至中者此明极限，食必中前。正中亦犯故知受食必在中前。 经中食时，乃当辰巳。故德卯斋，护之弥急。有闻诸佛日中食，便谓中前非盖不知教也。"日中之义，如附录中日中考委明。


前列缘中，云时食者，如疏钞所谓豆谷乳酪饼果饭菜及米汁粉汁等，从明相出至于日中，圣教所许，故名时食，非时不许妄服。若清澄之果，及蜜等，并一切碱苦辛甘不任为食之药如胡椒黄□等，以上三类不名时食，若有病者，和合，非时开服。


△事钞云"五百问云，食已，用杨枝，若灰嗽口。"以上皆见事钞记卷二十三。


第三项 不犯


▲事钞云"律不犯者。若作黑石蜜，和米作。有病者，煮麦令皮不破，漉汗饮。若喉中吐出，还咽不犯。善见，出喉还咽，犯。"资持释云"黑石蜜者古记云，用蔗糖和糯米煎成，其坚如石。虽兼时食，过中开服。有病开麦汁者以清澄故。开文不显，故引论决之。"见事钞记卷二十三。


▲事钞云"僧只，一切豆谷麦，煮之头不卓破者之汁。" 资持释云"豆等头不破者若破，非时不得饮。"见事钞记卷三十三。


准此，非时开饮，不唯麦汁，兼及豆谷。煮之须皮不破，漉汁清澄，病者开饮。若皮微破，汁稍浓浊，即属时食。慎之。


第三节 高大床


▲事钞云"律云，高如来八指。多论，高大悉犯，俗人八戒亦同。八指者，一指二寸。姬周尺一尺六寸，唐尺一尺三寸强。"资持释云"初引律示量。多论明高广俱制，大即是广。高量如下，广者准业疏方三肘者不合坐。五尺四寸疏文又引阿含八种胜床俱不合升。金银牙严饰故胜佛师父母从人故胜。八指下定尺数。周一尺二寸为唐一尺，其余四寸以三寸六分为三寸，余四分在故云强也。"见事钞记卷二十五。


床者，凡坐卧诸床皆属之。床足用佛指量，佛指者每一指计周尺二寸。后段钞文开搘脚木用人指量，人指者每一指计周尺一寸。周尺体量，如附录中周尺考委明。


▲行宗云"律云除入梐孔上，谓入孔栒头不在数也。"见戒疏记卷十五。


▲事钞云"僧只，若下湿处，用八指木搘脚得。上开搘脚木，用人八指量。准此下湿处搘高者不合也。" 资持释云"搘谓承藉之物。注明礼佛世多处床可开湿处，余处不得。又止八寸，不得更高。"见事钞记卷二十五。


礼佛世多处床者，今称为拜凳也。


第四节 严身


▲资持云"西土以华结鬘贯首及用香油涂身，以为美饰。此方须除带华璎脂粉涂面等。"见事钞记卷三十九。


第五节 歌舞


▲业疏云"作介伎乐者。介谓俳优，以人为戏弄也。乐谓金石八音之所奏也。伎通男女，即奏乐者。"济缘释云"金石丝竹匏土革木谓之八音。奏进也。"见业疏记卷十。


业来持犯别相中第二章遮罪竟。


上来持犯篇中第二门持犯别相竟。


上来第二持犯篇竟。


南山律在家备览略编（戒体章名相别考）


诸法五位


一色法 有物质之形者，又以物质为一小乘俱舍宗 因而生者。


佛家建立诸法 立七十五法 二心法 了识事物者。 亦名心王。


有三门 二小乘成实宗 总以之收 三心所法 随附于心法而起者。是为


束于五位 心法所有之法，故名心所法。


立八十四法 四不相应法 不附随于心法者。


三大乘法相宗 五无为法 常住，而不自因缘生者。


立百法


◎小乘成实宗八十四法。无一一记载之明文。今略。


◎小乘俱舍宗，为物心两实之宗。


◎大乘法相宗，为唯心无心无物之宗。


故其次第为色、心、心所、不相应、无为。 故其次第为心、心所、色、不相应、无为。


于此中摄七十五法。 色法…………十一


心法……………一


心所法……四十六 七十五法


不相应法……十四


无为法…………三


于此中收百法。 心法……………八


心所法……五十一


色法…………十一百法


不相应法…二十四


无为法…………六


色法 有质碍，而无知觉（缘虑）之用。


心王（心法） 无质碍，而有知觉之用。或为缘起诸法之根本。


心王（心法） 为心之主作用。总了别所对之境。


心所 为心之伴作用。为心王之所有，而起贪嗔等之别作用也。旧译曰心数。


心王（心法）同时而起之一聚心


心心所，有五平等


心所法之义，故名相应法。


三有为法


此三孔孟学会，皆有因缘之作为，故名有为法。


色法 小乘俱舍 五根


五境 共十一法


无表色


大乘法相 五根 五境


五境 共十一法


法处所摄色


心法 小乘俱舍 心法（心王）一


心所法四十六


大乘法相 心法（心王）八


心所法五十一


非色非心法 小乘俱舍 不相应法十四


大乘法相 不相应法二十四


（七十五法--戒之四科略）


日中考


持非时食戒者应注意日中之时。


比丘戒中有非时食戒。八关斋戒中亦有之。日中以后即不可食。又依僧只律日正中时，名曰时非时。若食亦得轻罪。故知进食必在日中以前也。


日中之时，俗称曰正午。常人每用日晷仪置于日光之下，俟日晷仪标影恰至正午。即谓是为日中之时。因即校正钟表以此时为十二点钟也。然以此方法常常核对，则发见可怀疑者二事。一者虽自置极精良正确之钟表。常尽与日晷仪核对。其正午之时每与日晷仪参差少许，不能符合。二者各都市城邑之标准时钟如上海江海关大自钟等，其正午之时亦每见其或迟或早茫无一定也。今说明其理如下。


依近代天文学者言。普通纪日之法皆用太阳。而地球轨道原非平圆。故日之视行有盈缩。而太阳日之长短亦因是骖差不齐。泰西历家以其不便于用。爰假设一太阳。即用真太阳中天时则谓之视午。就平午太阳。平太阳中天时谓之平午。校对钟表者即以此时为十二点钟。若真太阳中天时则谓之视午。就平午与视午相合或相差者大约言之。每年之中，唯有四天，平午与视午大致相合。余均有差。相差最多者，平午比视午或早十五分，或迟十六分。其每日相差之详细分秒，皆载在吾国教育部中央观象台所颁发之历书中。


若能了解以上之义。于昔所怀疑者自能祛释。因钟表每日有固定同一之迟速，决不许其参差。而真太阳日之长短则参差不齐。故不能以真太阳之视午而校正钟表恒定为十二点钟也。其各都市城邑之标准时钟皆据平午，以教育部历书核对即可了然。


吾人持非时食戒者，当依真太阳之视午，而定日中食时之标准。决不可误据平午而过时也。至于如何校正钟表可各任自意。或依平午者，宜购求教育部历书核对，即或知每日视午之时。若如是者，倘自置精良正确之钟表，则可不必常常校正拨动。否则仍依旧法以日晷保护政策之正午而校正钟表，恒定是为十二点钟。此亦无妨。但须常常核对日晷仪，常常拨动钟表时针。因如前所说真太阳日之长短参差不齐。未能如钟表每日有固定同一之迟速也。又近代天文学者以种种之理由，而斥日晷仪所测得者未能十分正确。此说固是。但其舛甚微无足计也。


周尺考


南山律尺量皆用周尺。今考周尺一尺二寸当唐尺一尺。事钞谓唐朝用尺，五种不同。必以姬周尺秤以定。官市衡量，无事不平。资持记释云，五种者，旧云南吴尺，短周二寸。姬周尺十寸为定。唐尺，加周二寸，尺二为尺。山东尺，加唐二寸，尺四为尺。潞州罗柯尺。加山东二寸，尺六为尺。国家不禁，致此多别。至于公用，还准周尺。参看资持记第十册第十九卷二十一页及下附古今尺略图并周尺别形。


（略）


受十善戒法


南山三大部中不载。唯丙山晚年所撰释门归苟仪中，略明。


归苟仪云受十善法者，谓身三口四意三善行。此之十业，戒善之宗。今多依相，罕有受者。今谓不然。先须愿祈不造众恶，依愿起行，有可承准。若不预作，辄然起善，内无轨辖，后遇罪缘，便造不止。由先无愿，故造众恶。大圣知机，故令受善。


又云。次明受法。有师从受，无师自誓。如上三归已，口自发言，我某甲尽形寿于一切众生起慈仁意，不起杀心。如后九善例此，而不复繁文。


案受十善戒者，别有受十善戒经委明。今未及检寻，且依归苟仪文酌定受法如下。其示相文，依灵峰选佛谱十善文录写。可暂承用。俟后检寻受十善戒经，再为改订可耳。


我某甲。归依佛，归依法，归依僧，尽形寿，受持十善戒法。三说。


我某甲归依佛竟，归依法竟，归依僧竟，尽形寿受持十善戒法竟。三结。


我某甲。尽形寿。救护生命，不杀生。


我某甲。尽形寿。给施资财，不偷盗。


我某甲。尽形寿。遵修梵行，不淫欲。若在家人，改为不邪淫。


我某甲。尽形寿。和合彼此，不两舌。


我某甲。尽形寿。善言安慰，不恶口。


我某甲。尽形寿。作利益语，不绮语。


我某甲。尽形寿。常怀舍心，不悭贪。


我某甲。尽形寿。恒生慈愍，不嗔恚。


我某甲。尽形寿。正信因果，不邪见。


以上各一说


回向。 如常可知。


南山律谓意三者，大乘初念即犯，成宗次念乃犯。次念者，所谓重缘思觉，即是后念还追前事也。今初心受持者，宜先依成宗次念之例行之。


南山律在家备览略编（南山道宣律祖年谱


与灵芝律师年谱）


僧传阙略之事迹亦补记之。


惠安瑞弃大华严寺沙门演音撰。


隋文帝开皇十六年丙辰 一岁


是年四月八日，律祖生于京兆，即都城也。有云湖州长城或吴兴丹徒者，为祖宗所出，非处也。


曾祖陈朝驸马都尉；祖陈留太守；父名士申，吏部尚书；母姚氏。


十七年丁巳 二岁


十八年戊午 三岁


十九年己未 四岁


二十年庚申 五岁


二十一年辛酉 六岁


二十二年壬戌 七岁


二十三年癸亥 八岁


二十四年甲子 九岁


炀帝大业元年乙丑 十岁


遍览群书。


二年丙寅 十一岁


三年丁卯 十二岁


善闲文藻。


四年戊辰 十三岁


五年己巳 十四岁


六年庚午 十五岁


昔在童稚，即有信心。年十有五，喟然叹曰："世间荣禄，难可常保。"因往事日严寺慧頵和尚。寺在京师，隋炀帝造。


七年辛未 十六岁


两旬之间，诵法华经一部。


八年壬申 十七岁


是年剃落。


九年癸酉 十八岁


十年甲戌 十九岁


十一年乙亥 二十岁


奉诏，依智首律师受具。顶戴宝函，绕塔行道，感舍利降函，乃进受具戒。


十二年丙子 二十一岁


于时佛法梗塞，寺门常闲，致于律教无处师寻。但在守文，持犯不识。


恭帝义宁元年丁丑 二十二岁


唐高祖武德元年戊寅 二十三岁


大唐御世，时遭俭约；乍欲投听，志不自由。


二年己卯 二十四岁


三年庚辰 二十五岁


四年辛巳 二十六岁


是年，依首律师听习律藏。才得一遍，便欲归山坐禅。和尚教曰："戒净定明，慧方有据；始听未闲，持犯焉识。"又往听律十遍，复欲坐禅。和尚曰："更听十遍，可遂汝心。"又往律筵，依位伏业。时首律师命令覆讲，始不敢受，辞不获已，方乃覆文。听二十遍，时经六载。


五年壬午 二十七岁


六年癸未 二十八岁


七年甲申 二十九岁


是年高祖废日严寺，僧徒散乱，律祖等七人配住崇义寺。寺在左卫长寿坊，旧为桂阳公主及驸马居，驸马亡后，公主舍宅为寺。以妻为夫造，恩深义重，敕名崇义。是年制释门集僧轨度图经一卷，宋时犹存，今逸。


八年乙酉 三十岁


九年丙戌 三十一岁


因高祖沙汰僧尼，遂隐居终南山丰德寺苎麻兰若。


六月，创制行事钞。钞首标崇寺者，因取本系之寺以标名焉。


太宗贞观元年丁亥 三十二岁


思往关表，以广闻见，于和尚前跪陈行意。和尚流涕，逮贞观十一年七月，卒于所住。律祖撰续高僧传中，京师崇义寺释慧頵传云："不谓风树易喧，逝川难静，往还十载，遂隐终天，悲哉！"


是年周游讲肆。所造钞三卷，未及覆冶，人遂抄写。准诸钞疏卷尾批文，律祖造钞，应是始于武德九年，成于贞观元年。有谓九年六月为绝笔时者，良恐非是。


又出拾毗尼义钞三卷，助释行事钞，草稿才成，即流新罗，此方绝本。至宣宗大中四年，彼国附还。元有三卷，下卷已逸，后以两卷开为四卷。


日本古目录，屡云律钞料简一卷，道宣述。此土久逸，不详制作年代，附记于此。


二年戊子 三十三岁


三年己丑 三十四岁


四年庚寅 三十五岁


远观他表，北游并晋，东达魏土。


律祖初作事钞，未题制作人名。后有一本流到相州，法砺律师叹为的当，恒披看之，疑是首律师作。后律祖至相州，见砺律师，因叙问律宗之事，乃云："近收得一本行事钞，甚被时机，未审何人制作？"以示律祖。祖云："余所作也。"砺律师惊异，遂请题名。律祖乃于三卷首，皆书京兆崇义寺等云云。砺律师于法题之下，名题之上，中间空处，皆注八字赞美之词，即是"作者非无标名题别"等也。


砺律师于贞观九年十月卒，戒疏卷尾批文云："法砺律师，当时峰岫，远依寻读，始得一月，遂即物故，抚心之痛，何可言之！"律祖往依，未审何年，附记于此。


五年辛卯 三十六岁


六年壬辰 三十七岁


七年癸巳 三十八岁


八年甲午 三十九岁


吴越景霄简正记云："事钞重修时处者，贞观八年河中府隰州益词谷，因游灵迹，暂道幽岩，栖禅寂定，观前述作，审定文词，遂乃重修。"今解，据戒疏卷尾批文云："贞观四年，远观他表，北游并晋，东达魏土，依砺律师，始得一月，遂即物故，乃返泌部由中，为择律师又出钞三卷，乃以前本，更加润色，筋脉相通。"若据此文，重修事钞乃在砺律师卒后，为贞观九年后也。但古德传说，皆云八年重修，故记于此。


是年出随机羯磨一卷，含注戒本一卷，戒本疏三卷，教诫新学比丘行护律仪一卷。


九年乙未 四十岁


九年春，因游方次，于泌部绵上县鸾巢村僧坊，出随机羯磨疏两卷。


是年四月，智首律师卒。律祖撰续高僧传中，京师宏福寺释智首传云：'余尝处末尘，向经十载，具观盛他，不觉谓之生常，初未之钦遇也，乃发愤关表，具觌异徒，溢目者希，将还京辅，忽承即世，行相自崩，返望当时，有逾天岸，鸣呼可悲之深矣！'于时母氏尚存，乃返隰列，出尼注戒本一卷。贞观中出，未详年代，附记于此。今亦逸矣。


十年丙申 四十一岁


十一年丁酉 四十二岁


是年春末，于隰州益词谷中撰量处轻重仪一。


十二年戊戌 四十三岁


十三年己亥 四十四岁


十四年庚子 四十五岁


十五年辛丑 四十六岁


十六年壬寅 四十七岁


是年母卒。性不狎喧，乐居山野，乃往终南。


十七年癸卯 四十八岁


十八年甲辰 四十九岁


十九年乙巳 五十岁


出比丘尼钞三卷。


宋所传比丘尼钞，疑为唐西明寺道世，又名玄恽所撰。彼开出毗尼讨要，与尼钞对校，甚相符合，惟广略异耳。若以尼钞与事钞较，歧异颇多。故日本古德多判为道世所撰。今所传者，即此本也。


二十年丙午 五十一岁


是年始隐终南山丰德寺。摈影不出。


二十一年丁未 五十二岁


重修随机羯磨，分为二卷。


仲冬，删定僧戒本一卷。


二十二年戊申 五十三岁


重出随机羯磨疏，二月二十七日读讫，增为四卷。


二十三年己酉 五十四岁


高宗永徽元年庚戌 五十五岁


重修教诫新学比丘行护律仪一卷。


重修含注戒本并疏，至二年九月十九日方讫，含注戒本二卷，疏四卷。


二年辛亥 五十六岁


出删定尼戒本一卷，已逸。


三年壬子 五十七岁


四年癸丑 五十八岁


五年甲寅 五十九岁


六年乙卯 六十岁


显庆元年丙辰 六十一岁


二年丁巳 六十二岁


三年戊午 六十三岁


以贞观二十年摈影山林，终于显庆二年，十有二载。三年，高宗为皇太子建西明寺，诏为上座，乃居京师。


四年己未 六十四岁


制释门章服仪一卷，此年重修。


制护僧物制一卷，宋时尚存，今逸。


制教俗士设斋一卷，不详撰集年代，已逸。


又净心诫观法一卷，在隋州兴唐伽蓝夏安居撰，不详年代。并附记于此。


五年庚申 六十五岁


龙朔元年辛酉 六十六岁


居终南山北，澧福二水之阴，清官乡净业寺。


二年乙丑 七十岁


乾封元年丙寅 七十一岁


二年丁卯 七十二岁


二月八日，创筑戒坛于终南山净业寺。四方岳渎沙门，寻声远集者，二十余人。至于夏初，众侣更集。重受具戒，多是远人。为出戒坛图经一卷。


二月十四日，于净业寺结大界净地；并出净厨诰一卷，宋时尚存，今逸。


一月末，数感人天相寻，撰律相感通传一卷。


季春，感灵，出只洹寺图经二卷。唐季已逸，北宋中叶自日本将至。


重修量处轻重仪一卷。


十月三日，设无遮大会。午时，道俗咸闻天乐异香，律祖敛容迁化。


初窆于坛谷；至三年，高宗敕问。丰德寺主具事奏闻，请依西国法茶毗。得舍利，立塔三所，一在丰德寺，一在安丰坊，一在灵感寺。


懿宗咸通四年，并安丰坊舍利入灵感寺同起一塔。咸通十五年敕谧及塔号，僧传作十年也。


谨案此谱旧稿题云："南山大师撰集时代略谱，附修学遗事。"即再版四分律戒相表记附录南山律苑丛书出版预告中之第十三种是也。旧稿没有案语及跋记云："案南山大师撰集如上列者，其中惟有随机羯磨入藏流传，删定僧戒本感通传世有刊本。其它悉于南宋之季，佚失不传。近乃得自东瀛，由天津刻经处刊板，汇为一帙，名曰南山律要。学者读之，当如何欢忻踊跃而生难遭之想耶。后二十二年，岁次癸酉。九月十九日编录，二十日录讫。匆遽握管，不无舛讹。俟后重修而订正焉。演音书时春秋五十四初度。"新稿增修之处甚多，改题今名。但无案语跋记。原稿朱标句读，二埋法师录寄弘化月刊，为便排版，改新式标点。其说明亦自各岁下方移至次行。兹依弘化月刊款式。并承二埋法师。以所录新稿副本寄示，俾得与弘化月刊互校，勘正讹字。复承圆拙法师见告，晚晴书简中，有拟将南山灵芝二谱附于南山律在家备览之计画。因将两谱收入附录。灵芝年谱，大师仅誊清至三十五岁，遂即示寂。所幸以后各岁，草稿中均已写明要事，并标记所根据书目卷页。二埋法师依草稿逐次检出，赓续编成。录登弘化月刊，阅者咸皆赞喜。案灵芝著述，我国久佚，近始得自日本。惟杂着芝园集二十卷仅存三卷。其余均由天津刻经处刊出。大师将日刊南山三大部及灵芝疏记诸本，校订天津刊本，补列科文，体例详明，标点精密，极便研究。倘遇机缘，拟随时编校，收入大藏，以弘律化。


癸巳中秋大藏经会谨识


灵芝律师年谱


宋仁宗庆历八年戊子 一岁


师名元照，字湛然，自号安忍子；余杭唐氏。


皇佑元年己丑 二岁


二年庚寅 三岁


三年辛卯 四岁


四年壬辰 五岁


五年癸巳 六岁


至和元年甲午 七岁


二年乙未 八岁


嘉佑元年丙申 九岁


二年丁酉 十岁


三年戊戌 十一岁


四年己亥 十二岁


五年庚子 十三岁


六年辛丑 十四岁


七年壬寅 十五岁


八年癸卯 十六岁


英宗治平元年甲辰 十七岁


二年乙巳 十八岁


本传云："初依祥符寺慧鉴律师。十八通诵妙法莲华经，试中得度；遂专学毗尼。"案：考上权府书，谓"自龆龀出家，冠年比试获中，洎落发禀戒"云云。应是七八岁出家，而未落发；十八比试获中乃落发，书中所谓冠年者，应是十八，非二十也。


三年丙午 十九岁


四年丁未 二十岁


神宗熙宁元年戊申 二十一岁


案：依天台神悟法师，是此后数年中事。净土礼忏仪自序云："自下坛来，便知学律。但秉性庸薄，为行不肖。后遇天台神悟法师，苦口提诲，始知改迹。遂乃深求祖教，博究佛乘。"


本传云："后见神悟谦公讲天台教观，遂抠衣出其门。博究群宗，以律为本。悟曰：近世律学中微，汝当明法华以弘四分。"


二年己酉 二十二岁


三年庚戍 二十三岁


戒体章云："熙宁三年后安居日。于南山祖师羯磨疏，录出戒体章，顾眄前贤后进，议论递作，得失亘见；故直叙大略云。"


四年辛亥 二十四岁


五年壬子 二十五岁


六年癸丑 二十六岁


七年甲寅 二十七岁


八年乙卯 二十八岁


九年丙辰 二十九岁


十年丁巳 三十岁


案：自温台还祥符，是此前数年中事。


上权府运使论增戒书云："熙宁间，自温台游方还本受业院。在祥符寺之东南隅，闭户专业，谢去人事。乘闲挥尘，赞述戒律。无何，谬为人所知，遂有远方之朋，负笈日至而学焉。每患正法下衰，人情鄙薄，僧网解纽非一日矣。辄不自料，颇有意于扶持。故夫来者，必博之以禅智，约之以法律，持盂丐食以充其口腹，疏布裁衣以蔽其形苦。日加溯引，夕增励修，出处语默，率遵于佛制。如是数年间，罔敢自怠。"


元丰元年戊午 三十一岁


本传云："元丰元年春三月，从广慈慧才法师受菩萨戒于雷峰。方羯磨，观音像放光明，初贯宝焰，渐散讲堂，灯炬月光，皆为映夺。净慈法真禅师为作戒光记。师乃博究顿渐律仪。南山一宗，蔚然大振。"


南山律师撰集录云："在昔尊道辅教之士，尝揽诸名题，集为别录。但搜括未详，时代差误，布厝紊杂，不足披检。今以内典开元等录，及戒疏后序诸文批志，看详对会，重纂一本。时皇宋元丰改号之岁后安居日重录。"


秀州普照院多宝塔记云："逮于元丰改元戊午仲秋，跨一十六载，役工方毕。……余以经从，获究始末。辄复命笔为之记云。"


二年己未 三十二岁


三年庚申 三十三岁


受戒方便云："元丰三年，为诸沙弥出。"


四年辛酉 三十四岁


上漕府运使论增戒书云："贪道自龆龀出家，冠年比试获中。洎□落发禀戒，潜心于佛乘十有六载。……然将行古道，必反常情。往往同俦辈以为矫异骇众，而窥伺短失者有矣。……以致彼徒率因行事有所不同，夙怀忿愠；乃乘是增戒之势，以致斗讼。其意无他，直欲以无辜之人，陷于缧绁之中耳。自念与时寡合，一无势援，独力不能加众，厥或枉遭形戮，固无惜于一身，但恐遏绝律风，使无闻于后世耳。"


案：增戒者，因已受之戒未能优胜，再令其重受也。律论并明其法，古德亦有行之者。时人不知，谓为跪异，因致构讼；群见原文。


上书之年，依"落发禀戒十有六载"之言，而推计之，约在此岁，或前岁。


五年壬戌 三十五岁


六年癸亥 三十六岁


七年甲子 三十七岁


八年乙丑 三十八岁


为义天僧统开讲要义序云："高丽王子弘真佑世广智僧统义天，同弟子寿良，航海求法，首登师门，元丰八年十二月二十八日借馆伴主客学士杨杰就寺请师升座，发扬纲要；义天瞿然避席作礼，请所著书，归辽东摹板流通。"


哲宗元佑元年丙寅 三十九岁


二年丁卯 四十岁


台州慈德院重修大殿记云："元祐二年仲冬月，予以结界之命，因过是院；而仲元者，具状本末，丐文为记，辞不获已，试复叙云。"


三年戊辰 四十一岁


行宗记序云："于是载思载览，随说随钞，弥历岁华，遽盈卷轶；考名责质，搜古评今，俾得利钝以兼资，冀说行而两遂，尤惭寡薄，莫尽玄微，或所未安，以俟来裔！时元祐三年夏安居竟，在东安碧沼兰若绝笔，因题序云。"


四年己巳 四十二岁


五年庚午 四十三岁


六年辛未 四十四岁


七年壬申 四十五岁


八年癸酉 四十六岁


绍圣元年甲戌 四十七岁


临安无量院弥陀像记云："元祐八年上元日，集众瞻礼，海渊乃述诚说偈，发大弘誓，真像腹中，是日供五百罗汉，设会饭僧以落之。越明年四月八日，庄严圆备，仪相妙好，辉彩焕发。由是一方之人，得以归向，百世之下，得以流通。……渊闻予属意此道，累以记文为请，遂援亳直书，以塞其命。"


二年乙亥 四十八岁


三年丙子 四十九岁


上权府朝奉论慈愍三藏集书云："贫道少小辞亲，冠年从道，寻师务学，负笈横经，于兹三十一腊矣。不料寡薄，谬为师首，在处养徒，晨夕讲训，上酬佛祖开悟之恩，次报王臣存护之德。顷以前任太守王公修撰持遣公符，邀命至此，俾于南寺重建戒坛，方欲纠募豪族，发首兴工。无何，诸师见忌，异论锋起，以谓慈愍集乃贫道自撰，假彼名字，排我宗门；会不知此文得于古藏，编于旧录，不省寡闻，辄怀私忿；以至讼于公府，干我长吏。"


上书之年，依"少小辞亲……于兹三十一腊矣。"之言，而推计之，约在此岁。


台州顺感院转轮藏记云："台城顺感院，石晋天福中郡人胡都使舍宅为之，始名报国；今朝祥符初，改赐今额。师徒继世，甲乙住持，久不得人，寥落滋甚。熙宁十年，郡吏临华，寺僧希湛，相与募缘建转轮经藏，洎法堂僧堂三门钟鼓台房廊厨库等，于兹仅二十年，然犹兴葺未已，所费无虑一千万钱。……故为书其始末，以告同道云。"


作记之年，依"熙宁十年，……于兹仅二十年。"之语，而推计之，约在此岁。


四年丁丑 五十岁


元符元年戊寅 五十一岁


建明州开元寺戒坛誓文云："绍圣五年二月十五日沙门元照谨誓。"


案：哲宗绍圣五年，改为元符元年。


二年己卯 五十二岁


三年庚辰 五十三岁


徽宗建中靖国辛巳 五十四岁


崇宁元年壬午 五十五岁


二年癸未 五十六岁


三年甲申 五十七岁


四年乙酉 五十八岁


五年丙戌 五十九岁


大观元年丁亥 六十岁


越州龙泉寺弥陀宝阁记云："越州余姚疽泉寺，经始于东晋咸康中，逮今大观丁亥，凡八百五十载。……大观改元仲秋晦记。"


二年戊子 六十一岁


三年己丑 六十二岁


四年庚寅 六十三岁


政和元年辛卯 六十四岁


授大乘菩萨戒仪云："政和元年，岁在辛卯，安居中为众僧录出。"


二年壬辰 六十五岁


三年癸巳 六十六岁


四年甲午 六十七岁


五年乙未 六十八岁


六年丙申 六十九岁


大小乘论云："律师临终口授，门弟子守倾执笔。"


本传云："政和六年秋九月一日，集众讽普贤行愿品，跌坐而化；湖上渔人，皆闻天乐声。寿六十九岁，僧腊五十一夏。葬于寺之西北，谧曰大智，塔曰戒光。"


弘公律师撰大智律祖年谱，缮清至三十五岁，乃竟生西；以下但有草稿，写明要事，附记出处。展读兴悲，历经三载，同学一再怂恿，谨依原稿录出，俾成其全。噫！蝇附骥尾，终有未安，同道辱教，为幸甚焉！


辛卯前安居日雪峰寺二埋谨识




卷三 烟霞词客


诗词


喝火令


故国今谁生？胡天月已西。朝朝暮暮笑迷迷，记否天津桥上杜鹃啼？记否杜鹃声里几色顺民旗？


《茶花女遗事》演后感赋


东邻有儿背佝偻，西邻有女犹含羞。


蟪蛄宁识春与秋，金莲鞋子玉搔头。


拆度众生成佛果，为现歌台说法身。


孟旃不作吾道绝，中原滚地皆胡尘。


咏山茶花


瑟瑟寒风剪剪催，几枝花发水云隈。


淡妆写出无双品，芳信传来第二回。


春色鲜鲜胜似锦，粉痕艳艳瘦于梅。


本来桃李羞同调，故向百花头上开。


右余近作《山茶花》诗也。格效东瀛诗体，愧鲜形貌之似。近读东瀛山根立庵先生佳作，而拙作益觉如土饭尘羹矣。先生《咏山茶花诗》云："前身尝住建溪滨，国色由来出素贫。凌雪知非青女匹，耐寒或与水仙亲。丰腴坡老诗中相，明艳涪翁赋里人。莫被渡江梅柳妒，群芳凋日早回春。"


己亥岁暮之月 惜霜仙史成蹊。


初夜


眉月一弯夜三更，画屏深处宝鸭篆烟青。唧唧唧唧，唧唧唧唧，秋虫绕砌鸣。小簟凉多睡味清。


春夜


金谷园中，黄昏人静，一轮明月，恰上花梢。月圆花好，如此良宵，莫把这似水光阴空过了！英雄安在，荒冢萧萧。你试看他青史功名，你试看他朱门锦绣，繁华如梦，满目蓬篙！天地逆旅，光阴过客，无聊。倒不如闲非闲是尽抛去，逍遥。倒不如花前月下且游遨，将金樽倒。海棠睡去，把红烛烧；茶蘼开未，把揭鼓敲。莫教天上嫦娥将人笑。


冬夜客感


纸窗吹破夜来风，砭骨寒添漏未终。


云掩月殢光惨白，帘飘烛影焰摇红。


无心难定去留计，有泪常抛梦寐中。


烦恼自寻休自怨，待将情事诉归鸿。


朝游不忍池


凤泊鸾飘有所思，出门怅惘欲何之。


晓星三五明到眼，残月一痕纤似眉。


秋草黄枯菡萏国，紫薇红湿水仙祠。


小桥独立了无语，瞥见林梢升曙曦。


醉花阴·闺怨


落尽杨花红板路，无计留春住。独立玉阑干，欲诉离愁，生怕笼鹦鹉。楼头又见斜阳暮，怎耐归期误。相忆梦难成，芳草天涯，极目人何处？


为老妓高翠娥作


残山剩水可怜宵，


慢把琴樽慰寂寥。


顿老琵琶妥娘曲，


红楼暮雨梦南朝。


人病


人病墨池干，南风六月寒。


肺枯红叶落，身瘦白衣宽。


人世儿侪笑，当门景色阑。


昨宵梦王母，猛忆少年欢。


偶得佳句留赠苹香


沧海狂澜聒地流，新声怕听四弦秋。


如何十里章台路，只有花枝不解愁。


最高楼上月初斜，惨绿愁红掩映遮。


我欲当筵拼一哭，那堪重听后庭花。


残山剩水说南朝，黄浦东风夜卷潮。


河满一声惊掩面，可怜肠断玉人箫。


口占赠李苹香


子女平分二十周，


那堪更作狭邪游。


只因第一伤心事，


红粉英雄不自由！


和补园赠天韵阁主人元韵


慢将别恨怨离居，一幅新愁和泪书。


梦醒扬州狂杜牧，风尘辜负女相如。


马缨一树个侬家，窗外珠帘映碧纱。


解道伤心有司马，不将幽怨诉琵琶。


伊谁情种说神仙，恨海茫茫本孽缘。


笑我风怀半消却，年来参透断肠禅。


闲愁检点付新诗，岁月惊心发已丝。


取次花丛懒回顾，休将薄悻怨微之。


东京十大名士追荐会即席赋诗


苍茫独立欲无言，落日昏昏虎豹蹲。


剩却穷途两行泪，且来瀛海吊诗魂。


故国荒凉剧可哀，千年旧学半尘埃。


沉沉风雨鸡鸣夜，可有男儿奋袂来。


和冬青馆主题京伶瑶华画扇四绝


素心一瓣证前因，恻恻灵根渺渺神。话到华年怨迟暮，美人香草哭灵均。（瑶华工绘兰，有清古之趣）


承平歌舞忆京华，紫陌青骢踏落花。记得春风楼畔路，琵琶弹彻雁行斜。（瑶华善弹琵琶，负重名，为长安诸伶之冠）


颦鼓渔阳感劫尘，莺花无复旧时春。（自去年变起，谢绝尘网，不复弹此调矣！）潇潇暮雨徐娘怨，忆否江南梦里人。（沪上女校书徐琴仙亦擅琵琶。今老矣，犹零落风尘）


长安子弟叹飘零，（去年乱后，大半来沪）曾向红羊劫里经。莫问开元太平曲，伤心回首旧门庭。


照红词客介香梦词人属题采菊图，为赋二十八字


田园十亩老烟霞，


水绕篱边菊影斜。


独有闲情旧词客，


春花不惜惜秋花。


题自作山茶花画小幅


回阑欲转，低弄双翘红晕浅。记得儿家，记得山茶一树花。


乙已冬夜，息霜写于日京小迷楼。三郎（印）


联语题城南草堂


隐居求志


闭户着书


歌词


祖国歌


上下数千年，一脉延，文明莫与肩。


纵横数万里，膏腴地，独享天然利。


国是世界最古国，民是亚洲大国民。


呜呼，大国民，呜呼，唯我大国民！


幸生珍世界，琳琅十倍增声价。


我将骑狮越昆仑，驾鹤飞渡太平洋，谁与我仗剑挥刀？


呜呼，大国民，谁与我鼓吹庆升平？


大中华


万岁！万岁！万岁！赤县膏腴神明裔。


地大物博，相生相养，建国五干余岁。


振衣昆仑之巅，濯足扶桑之漪。


山川灵秀所钟，人物光荣永垂。


猗欤哉！伟欤哉！仁风翔九畿。


猗欤哉！伟欤哉！威灵振四夷！


万岁！万岁！万万岁！


我的国


（一）


东海东，波涛万丈红。朝日丽天，云霞齐捧，五洲惟我中央中。二十世纪谁称雄？请看赫赫神明种。我的国，我的国，我的国万岁，万岁万万岁！


（二）


昆仑峰，缥缈千寻耸。明月天心，乘星环拱，五洲惟我中央中。二十世纪谁称雄？请看赫赫神明种。我的国，我的国，我的国万岁，万岁万万岁！


哀祖国


小雅尽废兮，


出车采薇矣。


豺狼当途兮，


人类其非矣。


凤鸟兮，


河图兮，


梦想为劳矣。


冉冉老将至兮，


甚矣吾衰矣。


朝阳（男声四部合唱）


观朝阳耀灵东方兮，


灿庄严伟大之灵光。


彼长眠之空暗暗兮，


流绛彩以辉煌。


观朝阳耀灵东方兮，


灿庄严伟大之灵光。


彼冥想之海沉沉兮，


荡金波以飞扬。


惟神、惟神，


创造世界，


创造万物，


赐予光明，


赐予幸福无疆。


观朝阳耀灵东方兮，


感神恩之久长。


隋堤柳（仿词体）


甚西风吹醒隋堤衰柳，江山非旧，只风景依稀，凄凉时候。零星旧梦半沉浮，说阅尽兴亡，遮难回首。昔日珠帘锦幕，有淡烟一抹，纤月盈钩。


剩水残山故国秋。知否，知否，眼底离离麦秀。说甚无情，情丝踠到心头。杜鹃啼血哭神州，海棠有泪伤秋瘦。深愁浅愁难消受，谁家庭院笙歌又。


忆儿时


春去秋来，岁月如流，游子伤漂泊。


回忆儿时，家居嬉戏，光景宛如昨。


茅屋三椽，老梅一树，树底迷藏捉。


高枝啼鸟，小川游鱼，曾把闲情托。


儿时欢乐，斯乐不可作。


儿时欢乐，斯乐不可作。


男儿（前调）


男儿自有千古，


莫等闲觑。


孔佛耶回精谊，


道毋陂岐。


发大愿作教皇，


我当炉冶群贤。


功被星球十方，


赞无数年。


送别


长亭外，古道边，


芳草碧连天。


晚风拂柳笛声残，


夕阳山外山。


天之涯、地之角，


知交半零落；


一觚浊酒尽余欢，


今宵别梦寒。


长亭外，古道边，


芳草碧连天。


晚风拂柳笛声残，


夕阳山外山。


留别（二部合唱）


满斟绿醑留君住，


莫匆匆归去！


三分春色二分愁，


更一分风雨。


花开花落都来几许，


且高歌休诉！


不知来岁牡丹时，


再相逢何处！


春郊赛跑


跑！跑！跑！


看是谁先到。


杨柳青青，


桃花带笑，


万物皆春，


男儿年少。


跑！跑！跑！


跑！跑！


锦标夺得了。


春游曲（三部合唱）


春风吹面薄于纱，


春人妆束淡于画。


游春人在画中行，


万花飞舞春人下。


梨花淡白菜花黄，


柳花委地芥花香。


莺啼陌上人归去，


花外疏钟送夕阳。


早秋


十里明湖一叶舟，


城南烟月水西楼。


几许秋容娇欲流，


隔着垂杨柳。


远山明净眉尖瘦，


闲云飘忽罗纹绉。


天末凉风送早秋，


秋花点点头。


秋夜


眉月一弯夜三更，


画屏深处宝鸭篆烟青。


唧唧唧唧，


唧唧唧唧，


秋虫绕砌鸣。


小簟凉多睡味清。


秋夜


日落西山，一片罗云隐去。万种情怀，安排何处？却妆出嫦娥，玉宇琼楼缓步。天高气清，满庭风露。问耿耿银河，有谁引渡。四壁凉蛩，如来相语。尽遣了闲愁，聊共月华小住。如此良宵，人生难遇！


寒蝉吟罢，蓦然萤火飞流。夜凉如水，月挂帘钩。爱星河皎洁，今宵雨敛云收。虫吟侑酒，扫尽闲愁。听一枝长笛，有谁人倚楼。天涯万里，情思悠悠。好安排枕簟，独寻睡乡优游。金风飒飒，底事悲秋？


秋感


（一）


黄沙烈烈吹南风，燕啄王孙将母同。洛阳门前铜驼泣，会见汝在荆棘中。


（二）


新亭名士泪沾衣，风景不殊江河非。金狄已去冬青死，犹有寒蝶东园飞。


悲秋


西风乍起黄叶飘，


日夕疏林杪。


花事匆匆，梦影迢迢，


零落凭谁吊。


镜里朱颜，愁边白发，


光阴暗催人老。


纵有千金，纵有千金，


千金难买年少。


冬


一帘月影黄昏后，


疏林掩映梅花瘦。


墙角嫣红点点肥，


山茶开几枝。


小阁明窗好伴侣，


水仙凌波淡无语。


领头不改青葱葱，


犹有后凋松。


莺


喜春来日暖风和，


园林花放新莺啼。


喜春来日暖风和，


园林花放新莺啼。


听花音清音百啭，


呖呖呖呖。


听花间清音百啭，


呖呖呖呖。


呖，呖呖呖呖呖呖，


呖呖呖。


梦


哀游子茕茕其无依兮，在天之涯。惟长夜漫漫而独寐兮，时恍惚以魂驰。梦偃卧摇篮以啼笑兮，似婴儿时。母食我甘饹与粉饵兮，父衣我以彩衣。


哀游子怆怆而自怜兮，吊形影悲。惟长夜漫漫而独寐兮，时恍惚以魂驰。梦挥泪出门辞父母兮，叹生别离。父语我眠食宜珍重兮，母语我以早归。


月落乌啼，梦影依稀，往事知不知？泪半生哀乐之长逝兮，感亲之恩其永垂。


月


仰碧空明明，朗月悬太清。


瞰下界扰扰，尘欲迷中道！


惟愿灵光普万方，荡涤垢滓扬芬芳。


虚渺无极，圣洁神秘，灵光常仰望！


惟愿灵光普万方，荡涤垢滓扬芬芳。


虚渺无极，圣洁神秘，灵光常仰望！


仰碧空明明，朗月悬太清。


瞰下界暗暗，世路多愁叹！


惟愿灵光普万方，拔除痛苦散清凉。


虚渺无极，圣洁神秘，灵光常仰望！


惟愿灵光普万方，拔除痛苦散清凉。


虚渺无极，圣洁神秘，灵光常仰望！


月夜


纤云四卷银河净，


梧叶萧疏摇月影。


剪径凉风阵阵紧，


暮鸦栖止未定。


万里空明人意静，


呀！是何处，敲彻玉磬，


一声声清越度幽岭。


呀！是何处，声相酬应，


是孤雁寒砧并。


想此时此际幽人应独醒，


倚栏风冷。


落花


纷，纷，纷，纷，纷，纷……


惟落花委地无言兮，化作泥尘；


寂，寂，寂，寂，寂，寂，……


何春光长逝不归兮，永绝消息。


忆春风之日暄，芳菲菲以争妍。


既乘荣以发秀，倏节易而时迁，春残。


览落红之辞枝兮，伤花事其阑珊，已矣！


春秋其代序以递嬗兮，俯念迟暮。


荣枯不须臾，盛衰有常数！


人生之浮华若朝露兮，泉壤兴衰；


朱华易消歇，青春不再来。


天风（二部合唱）


云滃滃，云滃滃，拥高峰。气葱葱，极 。苍耸耸，苍耸耸，凌绝顶，侧足缥缈乘天风。咳唾生明珠，吐气嘘长虹。俯视培娄 之垒垒，烟斑黛影半昏蒙。仰视寥廓之明明，天风回碧空。


漭洋洋，漭洋洋，浮巨溟。纷蒙蒙，纷蒙蒙，接苍穹。浪淘淘，浪淘淘，攒铓锋。扬泄汗漫乘天风。散发粲云霞，长啸惊蛟龙。俯视积流之茫茫，百川四渎齐朝宗。仰观寥廓之明明，天风回碧空。


天风荡吾心魄兮，绝于尘埃之外游神太虚。


天风振吾衣袂兮，超乎万物之表与世长遗。


丰年（二部合唱）


（一）五日一风，十日一雨，太平乐利赓多黍。谷我妇子，娱我黄耇，欢腾熙洽歌大有。年丰国昌，惟天降德垂嘉祥。穰穰穰穰穰穰，惟天降德垂嘉祥。穰穰攘禳禳禳，岁复岁兮富康。岁复岁兮富康。


（二）我仓既盈，我庾惟亿，颂声载路庆丰给。万宝告成，万物生茂，跻堂称觞介眉寿。年丰国昌，惟天降德垂嘉祥。穰穰穰穰穰穰，惟天降德垂嘉祥。穰穰穰穰穰穰，岁复岁兮富康。岁复岁兮富康。


采莲（三部合唱）


采莲复采莲，


莲花莲叶何蹁跹！


露华如珠月如水，


十五十六清光圆。


采莲复采莲，


莲花莲叶何蹁跹！


归燕（四部合唱）


几日东风过寒食，


秋来花事已阑珊。


疏林寂寂双燕飞，


低徊软语语呢喃。


呢喃，呢喃，


雕梁春去梦如烟，


绿芜庭院罢歌弦。


乌衣门巷捐秋扇，


树杪斜阳淡欲眠。


天涯芳草离亭晚，


不如归去归故山。


故山隐约苍漫漫。


呢喃，呢喃，


不如归去归故山。


西湖（三部合唱）


看明湖一碧，六桥锁烟水。塔影参差，有画船自来去。垂杨柳两行，绿染长堤。飏晴风，又笛韵悠扬起。


看青山四围高峰南北齐。山色自空蒙，有竹木媚幽姿。探古洞烟霞，翠扑须眉霅暮雨，又钟声林外起。


大好湖山美如此，独擅天然美。明湖碧无际，又青山绿作堆。漾晴光潋滟，带雨色幽奇。靓妆比西子，尽浓淡总相宜。


晚钟（三部合唱）


大地沉沉落日眠，平墟漠漠晚烟残。


幽鸟不鸣暮色起，万籁俱寂丛林寒。


浩荡飘风起天杪，摇曳钟声出尘表。


绵绵灵响彻心弦， 幽思凝冥杳。


众生病苦谁持扶？尘网颠倒泥涂污。


惟神悯恤敷大德，拯吾罪过成正觉；


誓心稽首永皈依，暝暝入定陈虔祈。


倏忽光明烛太虚，云端仿佛天门破；


庄严七宝迷氤氲，瑶华翠羽垂缤纷。


浴灵光兮朝圣真，拜手承神恩！


仰天衢兮瞻慈云，忽现忽若隐。


钟声沉暮天，神恩永存在。


神之恩，大无外！


长逝


看今朝树色青青，


奈明朝落叶凋零。


看今朝花开灼灼，


奈明朝落红飘泊。


惟春与秋其代序兮，


感岁月之不居。


老冉冉以将至，


伤青春其长逝。


幽居


唯空谷寂寂，有幽人抱贞独。


时逍遥以徜徉，在山之麓。


抚磐石以为床，翳长林以为屋。


眇万物而达观，可以养足。


唯清溪沉沉，有幽人怀灵芬。


时逍遥以徜徉，在水之滨。


扬素波以濯足，临清流以低吟。


睇天宇之寥廓，可以养真。


清凉歌五首


（一）清凉


清凉月，月到天心光明殊皎洁。今唱清凉歌，心地光明一笑呵。清凉风，凉风解愠暑气已无踪。今唱清凉歌，热恼消除万物和。清凉水，清水一渠涤荡诸污秽。今唱清凉歌，身心无垢乐如何。清凉，清凉，无上究竟真常。


（二）山色


近观山色苍然青，其色如蓝。远观山色郁然翠，如蓝成靛。山色非变，山色如故，目力有长短，山近渐远，易青为翠。自远渐近，易翠为青。时常更换，是山缘会。幻想现前，非幻翠幻，而青亦幻。是幻，是幻，万法皆然。


（三）花香


庭中百合花开，昼有香，香淡如，入夜来，香乃烈。鼻观是一，何以昼夜浓淡有殊别。自昼众喧动，纷纷俗务萦。目视色，俗务萦。目视色，耳听声，鼻观之力，分于耳目丧其灵。心清闻妙香，用志不分，乃凝于神，古训好参详。


（四）世梦


却来观世间，犹如梦中事。人生自少而壮，自壮而老。俄入胞胎，俄出胞胎，又入又出无穷已。生不知来，死不知去，蒙蒙然，冥冥然，千生万劫不自知。非真梦欤。枕上片时春梦中，行尽江南数千里。今贪名利，梯山航海，岂必枕上尔。庄生梦蝴蝶，孔子梦周公，梦时固是梦，醒时何非梦。旷大劫来，一时一刻皆梦中。破尽无明，大觉能仁，如是乃为梦醒汉，如是乃名无上尊。


（五）观心


世间学问义理浅，头绪多似易而反难。出世学问义理深，线索一虽难而似易，线索为何，现在一念心性应寻觅。试观心性，在内欤，在外欤，在中间欤，过去欤，现在欤，或未来欤，长短方圆欤，青黄赤白欤，觅心了不可得，便悟自性真常。是应直下信入，未可错下承当。试观心性，内外中间，过去现在未来，长短方圆，青黄赤白。


三宝赞


（一）人天长夜，宇宙黯暗谁启以光明？三界火宅，众苦煎迫谁济以安宁？大悲大智大雄力；南无佛陀耶！昭朗万有，衽席群生，功德莫能名！今乃知，唯此是，真正归依处。尽形寿，献身命。信受勤奉行！


（二）二谛总持，三学增上恢恢法界身。净德既圆，染患斯寂荡荡涅盘城。众缘性空唯识现，南无达摩耶！理无不彰，蔽无不解，焕乎具大明。今乃知，唯此是，真正归依处。尽形寿，献身命。信受勤奉行！


（三）依净律仪，成妙和合灵山遗芳型。修行证果，弘法利世焰续佛灯明。三乘圣贤何济济？南无僧伽耶！统理人众，一切无碍，住持正法城。今乃知，唯此是，真正归依处。尽形寿，献身命。信受勤奉行！


挽歌


月落乌啼，


梦影依稀，


往事知不知？


泊半生哀乐之长逝兮，


感亲之恩其永垂。


化身


化身恒河沙数，


发大音声，


尔时千佛出世。


瑞霭氤氲，


欢喜欢喜人天。


梦醒兮不知年，


翻到四大海水，


象生皆仙。


人与自然界（三部合唱）


严冬风雪擢贞干，


逢春依旧郁苍苍。


吾人心志宜坚强，


历尽艰辛不磨灭，


惟天降福俾尔昌！


浮云掩星星无光，


云开光彩逾芒芒。


吾人心志宜坚强，


历尽艰辛不磨灭，


惟天降福俾尔昌！


爱


爱河万年终不涸，


来无源头去无谷。


滔滔圣贤与英雄，


天地毁时无终穷。


愿我爱国家，


愿国家爱我。


愿国家爱我，


灵魂不死者我。


婚姻祝辞


诗三百，


关睢第一。


伦理重婚姻，


夫妇制定家族成，


进化首人群。


天演界，


雌雄淘汰权力要平分。


遮莫说男尊女卑，


同是一般国民。


浙江第一师范学校校歌


人人代谢靡尽先后觉新民，


可能可能陶冶精神道德润心身。


吾侨同学负斯重任相勉又相亲，


五载光阴学与俱进磐固吾根本。


叶蓁蓁，木欣欣，


碧梧万枝新。


之江西，西湖滨，


桃李一堂春。


厦门市第一届运动会会歌


禾山苍苍，鹭水荡荡，国旗遍飘扬！


健儿身手，各显所长，大家图自强。


你看那，外来敌，多么被猖！


请大家想想，请大家想想，切莫再仿徨。


请大家，在领袖领导之下，把国事担当。


到那时，饮黄龙，为民族争光；


到那时，饮黄龙，为民族争光！

