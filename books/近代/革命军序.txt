《革命军序》

作者：章太炎

蜀邹容为《革命军》，方二万言，示余曰：“欲以立懦夫，定民志，故辞多恣肆，无所回避。然得无恶其不文耶？”余曰：“凡事之败，在有其唱者，而莫与为和；其攻击者，且千百辈。故仇敌之空言，足以堕吾实事。”夫中国吞噬于逆胡二百六十年矣，宰割之酷，诈暴之工，人人所身受，当无不昌言革命。然自乾隆以往，尚有吕留良、曾静、齐周华等，持正义以振聋俗，自尔遂寂泊无所闻。吾观洪氏之举义师，起而与为敌者 —— 曾、李则柔煦小人；左宗棠喜功名、乐战事，徒欲为人策使，顾勿问其韪非枉直，斯固无足论者。乃如罗、彭、邵、刘之伦，皆笃行有道士也，其所操持，不洛闽而金溪，馀姚、衡阳之黄书，日在几阁，孝弟之行、华戎之辨、仇国之痛、作乱犯上之戒，宜一切习闻之，卒其行事，乃相紾戾。如彼材者，张其角牙以覆宗国，其次即以身家殉满州，乐文采者则相与鼓吹之，无佗，悖德逆伦，并为一谈，牢不可破。故虽有衡阳之书，而视之若无见也。然则洪氏之败，不尽由计划失所，正以空言足与为难耳。今者风俗臭味少变更矣，然其痛心疾首，恳恳必以得不怪于留学生诸君者。

吾怪于逐满州人者何也？中国者，中国人之中国！当二百六十年之前，黄河之畔，杨子江之滨，黄帝神明之胄栖息于其间，绝无汝满州游牧之踪迹；泰山之北，衡岳之南，所谓衣裳冠带之区，绝少汝辫发左衽之丑类。以群中国之人，居中国之土，始有国家之名词，始有自言国家之资格，汝满人何为竟敢以我国家好名词，置于极诬谬狂戾之上谕，若曰“国家养士二百年”、若曰“国家深恩厚泽”，呜呼！曷汝不自量之甚也？我汉人建国于此大陆三千年矣，举我同胞，皆与我国家有密接之关系，故国之爱我、国之养我、国之恩我泽我，乃我国家之应有责任，无待我之要求，无待我之报效，而国家莫不置我于幸福之地；汝满人何为既窃用我“国家”二字以为口头，又妄称二百年国家，以缩我寿命，且又敢曰深恩厚泽，以责我不报？呜呼！汝狼狈不堪，何一至于此！要之汝满人之本性，以游牧为生活，既无造国家之才，已无言国家之资格，今屡借我国家之名，以欺我同胞而不自羞者，是我大怪者一也。

悲夫吾之祖宗，吾自知之；吾祖宗之历史，吾自明之；吾祖宗之耻辱，吾自记之，且印于脑筋而不忘之。胡元之入主我祖国也，杀我同胞之祖宗一千九百万人，已为我历史亘古未有之惨。迨汝满人之窃夺中原也，逞汝禽兽之性，北自幽燕，南至滇粤，屠刽焚掠，较胡元尤甚，扬州十日、嘉定万家，此他州县之比例也，钳束之酷，聚敛之惨，而尤为世界所稀有。山西之食人肉、河南之贩人头，此二年前回銮之真象也，何一非汝贼满人所致，我同胞之祖宗兄弟，果有何辜满人？不言及我祖宗则已，每一思及，未有不血飞发冲，欲灭此贱类。而逐满为职志者，虑不数人，数人者，文墨议论，又往往务为蕴籍，不欲以跳踉搏跃言之，虽余亦不免也。嗟夫！世皆嚚昧而不知话言。主文讽切，勿为动容。不震以雷霆之声，其能化者几何？异时义师再举，其必堕于众口之不俚，概可知矣。

今容为是书，壹以叫啕恣言，发其惭恚，虽嚚昧，若罗、彭诸子诵之，犹当流汗祇悔，以是为义师先声，庶几民无异志，而材士亦知所返乎！若夫屠沽负贩之徒，利其径直易和，而能恢发智识，则其所化远矣。籍非不文，何以致是也？抑吾闻之，同族相代谓之革命，异族攘窃谓之灭亡；改制同族谓之革命，驱除异族谓之光复，今中国既已灭亡于逆胡，所当谋者光复也，非革命云尔。容之署斯名何哉？谅以其所规画，不驱除异族而已，虽政教学术、礼俗材性，犹有当革者焉，故大言之曰“革命”也。

共和二千七百四十四年四月馀杭 章炳麟 序。
